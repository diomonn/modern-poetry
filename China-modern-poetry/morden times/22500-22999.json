[{
	"author": "龙榆生",
	"title": "水龙吟 庚子仲春寿章行严丈八十，丈以农历二月廿一日生",
	"paragraphs": "众钦老子犹龙，八千春色来无际。芳菲满眼，是谁胎孕，万千红紫。早识真人，晚抟鹏翼，凭虚适志。问图南几度，披星戴月，知多少，团圞意。仰止文章山等，记馀杭、同孚旧里。高谈惊座，风流二老，抗心相契。童子何知，高歌向我，玉成终始。待秦京重到，跪擎金盏，待磻溪醉。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "减字木兰花 六月三十日晨，偶于襄阳公园邂逅朱季海，获悉章汤国梨夫人近状，遥寄一曲",
	"paragraphs": "欣逢季海。问讯幽居欣自在。大雅驰声。解挹清芬王秀卿。难能脱俗。顽钝如今知不足。花欲重荣。头白甘为小学生。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "八声甘州 得马湛丈湖上来书，云将往庐山避暑。因挦扯六一东坡词句缀成一曲，寄呈博笑",
	"paragraphs": "爱双龙、飞出迓高轩，何幸过吾邦。听冲涛旋濑，钧天广乐，水石舂撞。畅以光风霁月，幽梦落山窗。倘可谐深趣，渐尽纷庞。尚想遗规鹿洞，企紫阳高躅，俗虑都降。问千家弦诵，村笛亦成腔。溯溪流、閒寻萧寺，阻追随、日影转经幢。凝情久，西飞归来，怅对长江。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "减字木兰花 金平庐暑中见过，戏云：得常会面，便契夙心。以缀此词",
	"paragraphs": "经旬会面。把手忘言情恋恋。来往风流。身世飘然不系舟。何因寄傲。同听楼前流水操。雨露涵濡。更感捐金为买书。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "西江月 庚子岁除赋示厦材英财力兄弟",
	"paragraphs": "拚得半生憔悴，难能十口团栾。朱颜凋尽寸心丹。可奈霜侵鬓短。喜遇朝阳煦育，更看雏凤翩翾。健儿身手怎容閒。把酒相期共勉。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "眼儿媚 一九六一年五月廿八日上海市社会主义学院文娱晚会听吴县姚荫梅同学演双按使弹词，赋赠",
	"paragraphs": "铿然拨罢三弦调，满座寂无声。攒眉抚掌，备描诸态，顿遣移情。俨如对话数残更。点巧触机生。霎时变幻，转悲为喜，雨过天青。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 六月八日昧旦赋呈李文院长",
	"paragraphs": "一自朝来沾化雨，顿教宿草回青。未须黄菊制颓龄。发心锄积秽，把手契平生。九转丹成勤普济，予惟顾影惭形。太阳日日看东升。再期周甲子，长爱颂河清。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天·拟元遗山",
	"paragraphs": "错认金铃解护花。深闺枉自惜芳华。委身冀弭离魂憾，抑志惊消点臂砂。贞不字，玉无瑕。那时冥索到天涯。竭心苦忆文姬语，净洗铅华保室家。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江南 夏日昧旦外冈练祁塘书所见。江南人名溪曰塘",
	"paragraphs": "江南好，碧水漾乌篷。儿惯风波眠正熟，妇勤炊爨鬓轻拢。泛宅羡吴侬。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "虞美人 辛丑立秋日闻梅畹华兰芳逝世北京，赋此志哀",
	"paragraphs": "嫣红姹紫纷开落。惊梦情如昨。倩魂长恋牡丹亭。剩向妖娆银幕啭春莺。眼神秋水乔梳掠。眉样春山学。欣将绝艺广传人。风义梅边万古定常新。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "木兰花令 赠蒲圻舒宗侨同学",
	"paragraphs": "蓬山此去无多远。换骨丹成期九转。与君同是过来人，水滴杨枝身渐满。西杨桥畔秋阳暖。竹泛浓青曾倚遍。更看老桂解相偎，清影团栾宜永玩。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浪淘沙",
	"paragraphs": "彻夜听吟蛩。心尚能童。月华如练露华浓。有限年光无限事，定卜相逢。采豆短篱东。晓日曈昽。衣沾不惜愿全同。今我故应非昔我，快扩心胸。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "满庭芳 辛丑中秋前十日留别社会主义学院诸师友",
	"paragraphs": "金鼎烧丹，溪流浣月，绛楼高会神仙。教持宝鉴，细与判媸妍。凡骨如今暗换，胎禽伴、起舞蹁跹。涵濡遍，琪花瑶草，胜境足留连。钻研。真理见，还童有术，乐志忘年。爱河清在眼，日洒中天。尽把西风压倒，龙山上、落帽翩翩。情舒畅，长征万里，快著祖生鞭。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "蝶恋花 夏夜行江南田野间，有怀吉川善之幸次郎、小川士解环树两教授日本京都",
	"paragraphs": "野旷风多宜歇夏。雨过江南，景物真萧洒。灯火楼台身入画。画中谁是悠悠者。曳杖铿然占静夜。云幻奇峰，似接蓬莱也。欲把丹青描变化。云山莫辨真和假。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "减字木兰花 辛丑中秋后一日过建国西路诗李太疏宣倜，叩其门则已易主，太疏下世且三月矣，为泫然者久之",
	"paragraphs": "握兰裁曲。缀玉枝头看不足。风义平生。迟得芳魂鼓掌迎。文昌穷瞎。犹辨弦声花十八。悽断秋心。旧梦桥西月照临。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "连理枝 贺颜棣生同学与郑德怡女士结婚之喜",
	"paragraphs": "灼灼夭桃美。曾与神仙会。结业归来，彩球自接，香肩常倚。数卅年、弹指恋情，深卜佳期四喜。竹马同嬉戏。恍忽阶前事。清润檀郎，閒偎玉颊，特饶风味。向桂花庭院，月团圞、爱良宵懒睡。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浪淘沙 题彩画蝶群",
	"paragraphs": "展翅驾东风。飞舞晴空。竞乘阳气逞英雄。华采联翩看换世，乐也融融。声气感全同。化作长虹。弥纶六合建奇功。旋转乾坤随画手，巧夺天工。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 寄萍乡刘啸秋祖霞北婆罗洲",
	"paragraphs": "管鲍交期世所钦。豪情未许鬓霜侵。故人相望锡南金。草长江南思故国，燕归华屋爱红襟。重逢须酌酒杯深。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头二首·辛丑重阳访周谷城于淮海公寓，放怀高论，莫逆于心，率赋此词，藉倾积愫 其一",
	"paragraphs": "佳节遘重九，发兴上层楼。良朋把手相视，笑口不能收。破帽宁容久恋，瑞脑看萦香篆，未怕雪盈头。染得寸心赤，犹有气横秋。旷千载，弥六合，仰嘉猷。波涛涌现南岳，荡尽古今愁。回首严陵滩畔，更看鸢飞鱼跃，胜景遍全球。与子淬词笔，抃舞奏欢讴。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头二首·辛丑重阳访周谷城于淮海公寓，放怀高论，莫逆于心，率赋此词，藉倾积愫 其二",
	"paragraphs": "挹取洞庭水，倾注入西江。腥埃血洗全净，皎皎爱春阳。坐看燎原星火，迸发崭新花朵，芳烈向风扬。圣地井岗上，草树发辉光。共瞻仰，天险处，辟康庄。吴侬软语相告，此处胜天堂。谁羡桃花源里，向晚繁星密缀，会舞乐洋洋。歇浦赖支援，丰产有馀粮。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "菩萨蛮 辛丑大雪日昧旦有怀章孤桐丈北京",
	"paragraphs": "文雄子长腾光焰。双眸炯炯长萦念。丈室问维摩。寒暄今若何。阳阿晞我发。莫制心花发。材与不材间。宁歌行路难。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "菩萨蛮·得吴藕庼书，感赋却寄",
	"paragraphs": "风前乍感秋萧瑟。寒炉灰冷谁重爇。蔽体是淤泥。宁容曳尾龟。明珠悲薏苡。剩揾绡中泪。拚将身许伊。白首倘同归。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 两访谷城未遇，率拈小调述怀",
	"paragraphs": "揽芷纫兰有所思。濂溪襟度惬深期。光风霁月爱追随。九窍牵丝原不染，三秋浥露怅来迟。北辰遥拱愿无违。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙·题双钩兰，寄刘啸秋",
	"paragraphs": "爱泛光风利断金。閒倚长剑会瑶琴。馀薰归梦绕椰林。每半疏篁标劲节，更同芳芷护骚心。一回展玩一沈吟。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头 得萧向荣将军来书，虚怀挚谊，溢乎楮墨。率成俚调，藉答嘤鸣，即送其访问越南民主共和国",
	"paragraphs": "何物最相感，文字有因缘。发函无损深契，珠玉洒心泉。不向花前月底，趁取舟车馀晷，遐想竟联翩。喷薄浩然气，托兴在吟笺。壮士志，投笔意，奋英年。妖氛同扫都净，更与绣山川。血肉相连交广，好共驭风来往，赤帜看高悬。擅胜石林业，酣咏乐宾筵。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 辛丑冬至喜得刘啸秋寄惠猪油，率拈小调为谢",
	"paragraphs": "自笑平生为口忙。花猪肉味扑帘香。松柴活火快先尝。争得酒狂仍故态，欣闻韶乐在他乡。感君相厚寄脂肪。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 昧旦读阳明子论学书，因用东坡夜归临皋亭韵写呈马湛丈湖上、熊漆翁上海",
	"paragraphs": "六十韶光弹指去，饱看世物纷更。何来绮语以词鸣。钳锤金跃冶，考击玉成声。烈焰腾腾甘自蹈，风前小立屏营。波光潋滟縠文平。私吾能去体，宁复感劳生。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "蝶恋花 吉川善之教授寄示辛丑阳历除夕见和拙词，再用前韵为报",
	"paragraphs": "暾出东方声谊夏。绚采朝霞，帘底金如洒。琼楼绛阙都是画。鲸波待制滔滔者。逝者如斯连昼夜。饥溺为怀，大道终行也。远绍旁搜人共化。语皆真实无虚假。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "西江月 春江许承晃伉俪絜爱子辰自济南归厦门，中途过沪，留宿蜗居者三夕。倾谈甚契，戏效东坡俳体赋此赠之",
	"paragraphs": "侉子性兼蛮子，解牛气还吞牛。牛儿生母最温柔。羡尔变飞佳偶。弦歌长在新声，梦遥炮火相酬。金门烟树望中收。喜听欢讴齐奏。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头 辛丑农历岁不尽九日，喜获吕展青骥同学来书，所以相勖励者至为殷切。漫成此阕报之",
	"paragraphs": "道在步当猛，老至眼恒青。卅年弹指消逝，晚喜见河清。羡你精金百炼，高举红旗三面，戛玉振奇声。抃舞太阳下，头角共峥嵘。旷千载，欣一遇，契平生。迷途追悔何及，奋发制颓龄。沾得新春雨露，誓与有情同度，百卉正敷荣。鉴我寸心赤，窗外月胧明。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浪淘沙 萧湄从桂林来书夸景，报以短歌",
	"paragraphs": "傲兀溯西江。鼎峙朱王。起衰看取阵堂堂。绮语何妨呈壮采，曲换伊凉。梦到水云乡。山影低昂。橹声鸦轧韵笙簧。铿尔风前吾与点，高咏苍茫。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 题知不足斋精刊本白石道人歌曲，赠刘明澜",
	"paragraphs": "冰雪聪明水作神。新声漱玉眼中人。苏家小妹是前身。烘月戴云妙思萦，纫兰揽芷趁芳辰。此心长与物为春。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹊踏枝 为黄雨亭荫溥题其母柳太夫人苦命行",
	"paragraphs": "忆得呱呱宁解语。别鹄离鸾，谁省茹荼苦。镫影机声恒达曙。护雏旋指阶前树。绿鬓丝丝千万缕。暗把金刀，咽泪营抔土。寸草春晖寒食路。渭阳遗笔应悽慕。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天 壬寅晚春，金平庐折园内白牡丹一朵见贻，欣然为赋",
	"paragraphs": "素面朝天愿未违。依然富贵瑩冰肌。华清浴罢香凝露，金屋妆成雨洗脂。怜欲坠，恨来迟。留仙裙褶漾情丝。风前展开惊鸿舞，恼乱陈王不自持。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江南二首·为吴双白题拙编唐宋名家词选 其一",
	"paragraphs": "空灵感，细领似非花。但使胸无尘土气，翛然水木湛清华。劳思喜交加。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江南二首·为吴双白题拙编唐宋名家词选 其二",
	"paragraphs": "春阳好，红紫正争妍。谁似剑南词笔健，茶山我自愧乡贤。欣见一灯传。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "小重山令 劳动节后一日，戏剧学院研究班为我设高座，太似卅九年前在觉园听谛闲老和尚说法时情景，惶愧不敢当，遂自撤去。并用蕲春黄先生侃寒食游高坐寺韵，赋小词以纪之",
	"paragraphs": "桃李阴浓一径微。看看朱实满，敞柴扉。十年树木定成园。东风好，世界总芳菲。信得愿无违。灵光惭鲁殿，笑巍巍。壮怀同逐晓云飞。殷勤意，寸草报春晖。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天 兆芬新制有击节声中玉漏迟之句，感不绝于予心，次韵一首",
	"paragraphs": "开遍东风桃李枝。惯将青眼注妍词。闻鸡起舞心犹壮，待漏传衣意未迟。怀落落，兴孜孜。晴虹千丈护期思。孤飞老鹤听鸣凤，报答朝阳望岂痴。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "小重山 赠徐佩珺。培均原名",
	"paragraphs": "淮海维扬一俊人。相期珍重苦吟身。词田万顷待耕耘，熏风里，百卉自芳分。回首忆彊村。榻前双砚授，意殷殷。韶光催我再传薪。桐花风，何日遏行云。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "庆春泽 黄君坦寄示辛丑除夕饯岁词。勉次原韵，即题其庆春一觉图卷",
	"paragraphs": "揽鬓欺霜，惊心乞米，难驯鸟雀阶除。萧瑟兰成，漫嗟今古同符。灯前拥髻长相守，问团栾、花影谁扶。认年时、儿女灯前，老凤将雏。辛盘有味都尝惯，信阳春丽泽，终顾茅庐。跃冶精金，宁须自笑狂夫。不成一觉扬州梦，倩何人、浅画成图。羡君家、花萼相辉，万汇同苏。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "西江月 此萧湄见寿六十词韵，即题其西山留影",
	"paragraphs": "雾敛山前帘卷，月明林下风生。泼茶佳兴乐承平。暂向清泉照影。海燕徐翻健翮，岭梅长著芳名。还看乐苑粲明灯。笑指浮图作證。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "满江红 五月二十九日在上海艺术剧场举行杜甫诞生一千二百五十周年纪念会上作",
	"paragraphs": "飒飒东风，吹细雨、润花微湿。休再叹、吾庐独破，布衾如铁。烟瘴定倾东海洗，长吟共许丹心切。慰骚魂、向晓定归来，同欢悦。许身意，宁终拙。倾阳性，固难夺。为黎元惆怅，荣枯咫尺。已分飘零思锦里，更从排奡昌诗律。看如今、芳烈播寰球，长无绝。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 济南高生义龙以所作原上草见示，即拈小调贻之",
	"paragraphs": "词笔春风想二安。浩歌一曲亦才难。试揩老眼与重看。閒傍沸泉霏玉屑，要登绝顶瞰烟峦。珠宫贝阙在人间。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "蝶恋花 炊妇词",
	"paragraphs": "灶下勤炊情未已。几个婆婆，教我如何是。骋力高衢怜病骥。夹生香饭难成味。食性初谙深自愧。双鬓飞蓬，膏沐谁当理。太母含饴侬倍喜。嘘寒问暖关心事。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "蝶恋花",
	"paragraphs": "浩浩长空展巨翼。樽俎雍容，仁者真无敌。压倒西风看瞬息。指挥戎虏趋瑶席。边声几辈还自急。羽扇徐挥，旋遣炎威戢。马首是瞻旗直立。掣鲸身手方群集。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "好事近 淞滨长夏有怀马蠲叟丈西湖",
	"paragraphs": "岱顶俯儿孙，寒入乔松落落。梦到严陵滩畔，看鸢飞鱼跃。岩花山鸟正迷人，矫首仰先觉。咳唾九天飘下，肯但专丘壑。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "洛桑游·于人民日报获诵弘公游洛桑之作，不特托兴深远，抑亦复面目全新，因窃取为调名，次韵奉赞",
	"paragraphs": "雨过天逾净，波明兴欲飞。雪峰秀出玉成堆。照耀晴光，任向镜中窥。浩荡宜冲举，苍茫孰夺魁。攀藤扪葛紧相追。腰脚轻便，风力不能摧。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "沁园春",
	"paragraphs": "我岂无心，飘堕风尘，潦倒半生。幸河清到眼，寖除积垢，春阳相煦，更痴深情。大意方来，奇文郁起，爱听穿云裂石声。飞腾意，挽嫦娥共舞，环佩铿鸣。卒卒天乐难名。趁火箭、归来恰五更。看东升皎皎，环球变景，南薰馥馥，麦浪摇金。传火情殷，出蓝苓美，衰朽犹应与有荣。嘤求感，愿齿劳略假，一表予诚。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天 恶邻他徙，因得与静宜五女布置书斋，喜占小阕",
	"paragraphs": "重里书斋思转深。隔邻分绿尚阴阴。秋阳暖我迎西晒，断简珍他惜片心。磨铁砚，抚瑶琴。天涯何处不知音。祇应收拾衰迟感，青眼高歌励自今。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "满江红",
	"paragraphs": "暖透心头，西窗外、翠阴犹密。勤操翰、太阳流照，寸阴宜惜。无际碧天劳怅望，有灵词客知相识。待招来、毅魄共料量，今非昔。雕虫手，谁得失。启新意，凭结集。怕吴霜凋鬓，怎抒胸臆。灯烛末光难自耀，声诗伟业将奚适。恋馀年、何以答休明，情如织。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "好事近",
	"paragraphs": "六载别京华，宏丽又增千百。相约天安门下，共婆娑永夕。几时重到日边来，鉴取寸心赤。愿共三吴英俊，颂光辉无极。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "好事近·寄刘啸秋北婆罗洲",
	"paragraphs": "三月杳鸿音，南望海天空阔。一样月圆人寿，度中秋佳节。依然苜蓿旧生涯，光影浸华发。待向广寒丛桂，庆团圞芳洁。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "齐天乐 江南秋爽，有怀闽广旧游，赋寄中山大学及集美学校老同学及诸友好",
	"paragraphs": "一弹指顷醒春梦，俄然骤惊吾老。荔子湾头，相思树底，课罢欣同吟啸。花光永耀。爱照海腾天，醉瞻云表。暑往寒来，寸怀难忘梦缘巧。凉风天末乍起，记楼船去远，凭槛凝眺。桃李新阴，弦歌旧业，齐唱阳春高调。情殷思渺。便换了娇妆，镜中曾到。问讯何如，一枝春更好。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "采桑子 得宛卿出关途中见怀之作，次韵答之",
	"paragraphs": "飙轮驰向冰天去，冲破迷漫。休叹漫漫。飒爽英姿第一关。莫愁前路无知己，暗握刀环。月子弯环。跃马高秋力未殚。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天·得湖帆和章，夜不能寐，因和",
	"paragraphs": "焦尾悬知意不任。强名聊自赋愔愔。弦孤剩感音难和，烛烬宁期泪已深。帘影暗，漏声沈。醉乡何地足幽寻。虚堂苦忆前宵雨，难喻枯荷永夜心。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "清平乐 壬寅重九陈汝衡枉过寓斋，出示新词索和，次韵奉酬",
	"paragraphs": "长卿能赋。不见凭高句。爇向伊谁香一炷。却与坡仙同住。骚心付与诗人。清空老鹤精神。北固山顶遥睇，眼中何物非真。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "木兰花令 题黄太夫人影写傅干注坡词，借用坡仙次欧公西湖韵",
	"paragraphs": "文章喜见波澜阔。玉笛临风还自咽。暮云春树翠千重，渭北江东红一抹。间关几处流莺滑。溜到圆时惊二八。悲欢离合总寻常，信得清如天上月。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子 老妻培育紫玫瑰一枝，秋后尽发花，冷艳清香，得未曾有，赋此纪之",
	"paragraphs": "轩挺擢孤茎，暗与金风斗。红透中边沁骨香，艳发枝头秀。霜饱促花腴，帘卷惊人瘦。重叠丝绒善护持，细向灯前嗅。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙·壬寅晚秋感事",
	"paragraphs": "砥柱中流风不断，閒看骇浪惊涛。何曾撼得一毫毛。北辰星共拱，瞻仰意气高。众志成城弥六合，笑他鼠辈焉逃。凛然高义透重霄。漫劳夸核热，亿兆仰丰标。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天 得萧宛卿长春来书，道彼中弦诵之乐，赋此寄意，兼呈佟冬所长",
	"paragraphs": "一夕东风扫战尘。霞晖长护塞垣春。直同邹鲁弦歌地，羡杀江湖散澹人。盈室暖，射眸新。周旋冰雪胆轮囷。请缨无限迟钦感，待向尊前味道醇。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "蝶恋花 壬寅冬夜感怀",
	"paragraphs": "擢秀花枝馀几许。取次凋零，未要风和雨。花得再开非故树。新枝定把奇芬吐。花若有情应自语。换叶移根，日夕勤培护。重叠英华须细咀。东风红遍天涯路。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 听陈其五所作报告感赋",
	"paragraphs": "大海狂涛随起伏，共瞻灯塔煌然。辩才无碍见真诠。庄谐欣间作，奋发定无前。百尺楼中谁共卧，曾闻属意高贤。太阳红遍雨馀天。江南春更好，隆化育朱弦。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "念奴娇",
	"paragraphs": "再陈三愿，愿朝阳煦我，芳根重茁。沃壤壅培清露饱，恰称春风词笔。绛脸欢融，檀心馥吐，辉映河山色。蔷薇愧笑，卧枝娇困无力。谁羡山抹微云，铜琶振响，讵肯师秦七。残月晓风杨柳岸，惆怅那时行迹。砥柱中流，红旗三面，猛志随洋溢。天风浩荡，图南看假双翼。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "满江红 岁晚有怀仲弘元帅",
	"paragraphs": "一片乌云，蔽不了、朝辉皎洁。堪笑是、幢幢阴影，刹那生灭。洗甲看倾东海水，消炎遗以昆仑雪。拱北辰、挥扇自从容，扬芳烈。大旗举，凶威折。歌慷慨，情激越。亘如虹正气，浩然充塞。无敌总缘鱼水契，执言共信肝肠别。乐归心、尽是远来朋，钦豁达。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "六州歌头 一九六三年在上海市文化俱乐部获观建国十四周年天安门庆典影片感赋",
	"paragraphs": "巍然耸峙，万派竞朝宗。日华捧。群峰拱。立当中。大旗红。六亿争鸣凤。腾歌颂。如潮涌。齐舞踊。随目送。庆年丰。焕发容光，肤色罗人种，黑白黄棕。共诛锄强暴，浩气亘长虹。天下为公。此心同。看星火纵。斗争勇。金瓯巩。变全通。长剑竦。狂魔恐。挫凶锋。夺天工。核弹将焉用。奔涛涌。狡穴空。花气蓊。朱弦拢。寿乔松。万岁欢呼，撼地如雷动，压倒西风。化梅花千亿，何物可形容。寰宇春融。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头 一九六三年三月十五日，仲弘元帅作国际形势报告。十九日，召集座谈国际形势问题，与会者约四十人，赋此志感",
	"paragraphs": "落莫几经岁，心暖爱春阳。元戎决胜樽俎，意气剧飞扬。怀抱己饱己溺，肝胆亦儒亦侠，看取阵堂堂。小丑自生灭，我祖是炎黄。南岳峙，东风好，试平章。当仁不让，促使天地为低昂。到处欢同鱼水，次第火山爆裂，星斗焕光芒。乐育本吾愿，努力更知方。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹊踏枝",
	"paragraphs": "旧曲新翻谁敌手。探得骊珠，万象皆吾有。奋迅如闻狮子吼。尘清八表心无垢。一滴杨枝欣洒透。大海微澜，可是风吹皱。味外酸咸同感受。春阳映出千岩秀。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "江南好二首·寄康保娥北京 其一",
	"paragraphs": "论智慧，康保过人多。传业中郎欣有女，赛歌三姐本名娥。歌罢意如何。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "江南好二首·寄康保娥北京 其二",
	"paragraphs": "论交道，康保不炎凉。肝胆照人谁似汝，乾坤重整早知方。稽首礼朝阳。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头二首 其一",
	"paragraphs": "南岳毓灵秀，北斗粲光芒。太阳杲杲东上，长矢射天狼。直看摧枯拉朽，何况跳梁小丑，生灭总寻常。浩气自充塞，热核岂能狂。沾雨露，起废疾，砭膏肓。昨非争取今是，万死愿身当。我有雷锋傻劲，转化立场坚定，换骨有神方。稽首乐皈命，高咏著斯章。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头二首 其二",
	"paragraphs": "壮岁历风险，催我雪盈颠。暮年遭遇何幸，奋起欲无前。矢志竭心所事，肯放寸阴虚度，矻矻理朱弦。沃壤育群卉，争取十分妍。赞元化，扬往烈，赖诗篇。风骚自见传统，常与乐为缘。梦想玲珑透澈，照见兢兢业业，丽日正中天。锡我指针在，霞彩看联翩。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "重叠金 霍子祯唐佩玑七十双寿，并同度金婚，拈此曲为祝",
	"paragraphs": "并肩长看团圞月。芝兰玉树当阶发。彩舞乐尧天。恍然花烛前。海桑经几度。早岁同甘苦。不遣鬓如银。相期德日新。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天 寄马湛翁湖上",
	"paragraphs": "泼翠山光映碧空。淡烟漠漠水溶溶。神游故国兴衰外，春在先生杖履中。花竞发，兴常浓。柳摇金线舞东风。何当击壤歌康乐，散发晞阳几处同。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子 癸卯端午赋寄萧将军，兼呈陈叶两元帅。今年农历闰四月，端午乃迟于夏至后三日",
	"paragraphs": "闰感黄杨，宴夏抽蒲剑。斟得雄黄酒满杯，妖魅形都现。冷眼看蛟馋，洁志占爻变。拚与湘流洗旧愁，浩渺情何限。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子·得冼玉清教授书云：陈寅恪教授自去岁折足，政府特派护士三人更番照顾，近又为制小车，由护士推挽于走廊，藉吸新鲜空气。感赋此阕",
	"paragraphs": "荡荡孰能名，国士珍盲左。击壤声中挽小车，拍手欣相和。天际起乌云，默数听风过。日月光华心尚孩，六合欢同我。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "天净沙 长夏卧病，晨起有怀朴初居士北京",
	"paragraphs": "天涯几辈知音。小窗宴绿阴阴。老病宁犹憎傍枕。戒香深沁。甚时同抚瑶琴。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 暑中卧病，案上丛兰盛发，赋寄二萧",
	"paragraphs": "齿豁头童情转切，寒泉酌满椰瓢。案头丛蕙异香飘。芳菲长不沬，犹役梦迢迢。心力枉抛伤往事，殷勤护惜来朝。五弦弹罢愠全消。为霖弥宙合，矫首睇曾霄。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "虞美人 得宛卿长春来书，情词悽郁，即为下转语却寄",
	"paragraphs": "孤云万里随飘荡。日夕萦遐想。雨声淅沥恼人眠。怎得烛光飏梦到江南。塞垣长望山重叠。梦去情犹怯。耐寒留看月圆时。须信浩然风露果无私。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "菩萨蛮 秋热中闻人言金华北山双龙洞之胜，赋寄马湛翁",
	"paragraphs": "飞廉怒吼难屠热。昆仑积雪云端隔。火伞任高张。北窗延晚凉。龙来须作雨。洞口渔人语。钟乳手能扪。豁然何处村。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "一剪梅 八月十三日人民日报载吴强同志江心洲夏景一文，有老范是吃河豚鱼长大的，干起活来不要命及人们怎能不喜在心头，笑在眉梢等语。檃括为小词以张之",
	"paragraphs": "吃了河豚忘了劳。闯入黄云，挥舞镰刀。声声喀嚓满江郊。顶著火团，来似奔涛。夯的夯来挑的挑。脱粟机边，滚滚滔滔。金泉涌出庆丰饶。喜在心头，笑在眉梢。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "太常引 癸卯中秋适为国庆后一夕，赋寄萧向荣将军",
	"paragraphs": "一清如水鉴山河。喜气隔宵多。拍手共讴歌。好共趁、长风荡魔。众星齐拱，全球一德，万里漾洪波。凉意透云罗。爱捧出、朝阳暖和。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "小梅花 寿金平庐七十",
	"paragraphs": "敦夙好。论交道。闻声相思遇垂老。举纱巾。倍情亲。看来谁念沦落天涯人。侧身天地常怀古。此道今人贱如土。剪秋江。置寒窗。吟罢桃花潭水转苍茫。猛志在。观沧海。惯狎波涛诉真宰。抢榆枋。笑蒙庄。八千春色恰见早梅芳。小园端得閒中趣。每趁花时常一至。且餐英。制颓龄。二老风流来往自忘形。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "小梅花 寿启明翁八十",
	"paragraphs": "掣鲸手。谈龙口。白云悠悠看归岫。枣花帘。晚风恬。寒泉一盏著得些儿盐。紫金山顶斜阳暮。老虎桥边吼狮子。渺飞烟。箭离弦。八道湾中一榻自萧然。苦茶味。鼎中沸。谁为明前致龙焙。定中僧。对青灯。前身遑问北秀与南能。蓬莱早结神仙侣。笑指乘鸾去何许。继玄奘。发幽光。坐爱壶中日月似天长。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 立春日寄呈湛丈",
	"paragraphs": "确信东风能解冻，何妨细履层冰。朝暾长向眼前明。漫寻千岁药，盼得一阳生。閒向小窗窥易理。宵来玉宇澄清。维摩丈室夜传衣。太平开万世，爱听小车鸣。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "清平乐 癸卯岁不尽八日立春，赋寄萧向荣将军",
	"paragraphs": "春回大地。萌发山花来送喜。碰壁苍蝇飞不起。迅看风行雷厉。展开阵势堂堂。人人斗志昂扬。爱得金丹换骨，相期淬我冰霜。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头 甲辰春节过海粟翁，喜其健康全复，赋此博笑",
	"paragraphs": "浩气转磅礴，谈笑复风生。纤云四卷都净，天宇见澄清。细数古来豪俊，几个不遭厄困，坎轲若为平。谁得似吾辈，垂老共欣荣。惟鼓劲，能却病，保修龄。岁朝把臂相视，健笔尚纵横。驱使胸中丘壑，容与工农偕作，何必以家名。风日正清美，合共偃沧溟。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浪淘沙 甲辰春节后五日大雪，为数年来所稀见，喜拈俚句纪之",
	"paragraphs": "瑞雪兆丰年。尽日飘绵。轻松皎洁积如山。七亿人民穿不了，喜笑开颜。不断好音传。干劲冲天。白毡铺了又红毡。看取太阳红到处，万卉争妍。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "清平乐 甲辰人日复降大雪，喜赋",
	"paragraphs": "满林摇曳。可是天花坠。一素无情宁送喜。看在软红光里。输他体态轻盈。消融未抵层冰。一瞬银光眩眼，从头细数亏成。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙",
	"paragraphs": "忍得伶俜成卓绝，天教历尽酸辛。春阳长煦后凋身。独怜双桂影，无分傍修筠。闻道猫儿真解事，衔鱼答报慈亲。床前恳唤解饥呻。千山留皓月，万感忏前因。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "南乡子 甲辰元宵后一日昧旦，有怀下乡同志",
	"paragraphs": "向晓月临窗。寒竦吟肩气未降。雪霁郊原春渐好，双双。新事听来又几桩。村笛自成腔。打鼓敲锣送下乡。烈烈轰轰同起早，昂扬。斗到高潮浴艳阳。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子 施肖丞有反陆游咏梅之作，汤影观夫人答以同调，愚亦继声",
	"paragraphs": "危立孕春生，冷蕊迎阳放。顾影低徊自获持，幻作庄严相。细吐骨中香，肯逐柔波漾。醉倚东风荡旧尘，未要供观赏。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子·赋呈海粟，乞画红梅",
	"paragraphs": "质比后凋松，特禀凌寒操。淬励冰霜脸自丹，喜得迎阳到。间向野塘开，引出山花闹。笔挟东风与播芳，齐唱春光好。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "满江红 一九**年三月一日，陈仲弘元帅陪同周恩来总理由锡兰飞返昆明，赋此致敬",
	"paragraphs": "胜利归来，看又是、一番春色。东风染、菜花黄粲，山茶红彻。团结亚非成锦绣，从教世界均凉热。爱太阳、普照显光华，谁能敌。曾访问，十四国。齐欢抃，迎佳客。向云端矫首，系心银翼。支援何须论大小，悦来原自尊谦抑。伫明辰、把手庆成功，情无极。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹊踏枝 沈剑知寄示所为黄山吟拾，为神往者久之。辄拈小调，寄赖少其同志合肥",
	"paragraphs": "雪后群峰如锦濯。云幻兜罗，剑露新铓锷。敷衽论心情如昨。何时得践看山约。金阙芙蓉初破萼。粲粲朝阳，容我舒腰脚。抱石相望胡老乐。春风杖履思量著。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 春日偶占",
	"paragraphs": "检点形骸愿总违。森然矛盾蔽心扉。举头閒睇燕巢泥。有客加餐情自喜，求神相助梦犹迷。老来真觉笑啼非。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子 王锴以拙辑唐宋名家词选乞题，漫拈数语报之",
	"paragraphs": "密处不通书，疏处能驰马。出入苏辛周贺间，旨在抑骚雅。三世恣遨游，万汇归陶冶。浩荡鸥波喻此情，莫叹悠悠者。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "采桑子 清明后四日，卧病上海第一医学院附属第一医院，医令往放射科检查肺部，得一下楼，见紫荆樱花盛放，欣然赋此",
	"paragraphs": "小楼禁受连宵雨，才过清明。似有流莺。呖呖花间不住鸣。适来行过曾游处，开遍繁樱。香雾冥冥。气暖知将转快晴。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣沙溪·四月十二日病院晓起凭栏，有怀仲弘元帅雅加达",
	"paragraphs": "晓向楼头睇彩霞。五星旗闪到天涯。椰风拂面展春华。久惯凭虚凌浩荡，悬知即日总清嘉。六洲何处不为家。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子 病中得闽中王筱婧词翰，并请列弟子籍，喜拈小调报之",
	"paragraphs": "不断眼中青，未觉三山杳。每到花时忆旧游，偏被流莺恼。病榻展瑶笺，喜看盘珠走。又向朝阳听凤鸣，一笑开怀抱。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙·刘公纯录示马湛丈近诗一联，因窃取缀为小词，寄呈湛翁湖上，兼简公纯",
	"paragraphs": "卧傍名园亦夙缘。偶亲鱼鸟总欣然。春风杖履想轻便。送老生涯唯疾病，调神上药是诗篇。拈花微笑出花前。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 老友黄匑厂教授有招游青岛之约，率拈小调报之",
	"paragraphs": "澒洞胡尘日色昏。幼安心事向谁论。旧游回首总消魂。晚际河清图自湔，閒思漆契待重敦。几时相对把芳尊。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙·得江枫来札，述幼年时事，漫拈小调报之",
	"paragraphs": "掩卷低徊夜色稠。藕风吹面冷于秋。算来词女总工愁。飘絮雪花行踽踽，织烟丝雨思悠悠。乍欣晴旭豁吟眸。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙·卧病寓楼，寄呈沈尹默丈虹口",
	"paragraphs": "席上当年最少年。俄然梦觉已华颠。推排几辈渺飞烟。晚际澄清思骋力，永瞻光霁试调弦。稼轩词笔倩谁传。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天 王锴出示其表姊筱婧来书，相对悽黯。病怀方恶，不知将操何术以相慰解也",
	"paragraphs": "读罢缠绵悱恻词。六桥烟柳乱如丝。烘晴暖日漫空雪，扑面飞英称体霓。情落落，思依依。姑射山头绝世姿。多生慧业珍文字，玉宇高喊莫拂衣。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙三首·叠得江枫来札，檃括其中情事，漫拈小调报之",
	"paragraphs": "修竹寒梅韵尽高。动如脱兔静藏韬。前身相马九方皋。饮水故应知冷暖，当风宁屑斗妖娆。山花野果一肩挑。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江南 题晋府旧藏王子敬书洛神赋十三行精拓本以贻钱生",
	"paragraphs": "簪花格，应数十三行。树骨清刚全内美，凌波袅娜袭遗芳。顾盼莫相忘。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江南·题半塘老人遗照，寄赠南宁图书馆",
	"paragraphs": "行吟意，结草怆荒庵。留取骚怀空冀北，可堪沈魄寄江南。星宿待重探。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 自题竹石便面",
	"paragraphs": "暑挟馀威苦见寻。梦中胡蝶扑花心。晓霞催送一蝉吟。水月交光浮净影，竹风相戛播清音。坐看嘉树绿成阴。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江南 为汤靖作自鼋头渚望太湖便面",
	"paragraphs": "湖光好，妙笔数云林。平淡喜看超象外，澄鲜原自出波心。珍爱墨如金。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 得知堂翁七月十三日北京来书，钤有寿则多辱一印，因拈小调以解之",
	"paragraphs": "忍辱仙人能自在，八千岁里春秋。拚将身外付悠悠。几多神话，蟠屈在心头。比似奘师还怀往，妖魔鬼怪都休。何人更为记西游。本来面目，天地一沙鸥。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江南 戏作自鸡鸣寺望紫金山画扇",
	"paragraphs": "鸡鸣寺，喜听晓鸡声。升起太阳红似火，消除积垢解如冰。耀眼百花明。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "画堂春 甲辰立秋前四日咏插瓶红蕖，用山谷体写寄筱婧女弟声家",
	"paragraphs": "霞衣几叠裹丹心。向阳低首沈吟。擢茎危立到如今。风露沁来深。白鹭潜相窥伺，寒塘独自追寻。新翻语妙出奇音。飞越梦难禁。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "燕归梁 江枫慈溪来书，述返乡所感，用谢逸体拈此以答",
	"paragraphs": "紫燕呢喃语画梁。别久不相忘。旧巢犹带落花香。惊午梦，共悠扬。玉簪舒展，杨丝摇曳，趁取晚来凉。亲承色笑任家常。知此乐，未渠央。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "西江月 闻钱仁康教授被评为先进工作者，赋此致庆",
	"paragraphs": "谁数秦王破阵，从教解谷生春。更看龙马足精神。实至名归先进。风自泱泱大国，花开簇簇芳辰。艳阳相煦是知津。前路须凭导引。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 小窗默坐，戏涂天都峰小幅寄胡伯翔老画师",
	"paragraphs": "曾是偶然成莫逆，消来尔许炎凉。薄冰临履费论量。鸡声茅店月，人迹板桥霜。来往风流看二老，溪山好处徜徉。野花簪鬓乐春阳。天都常在眼，上药是何方。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子 八月二日弘公特派李治同志前来问疾，越三日，扶病至友谊电影院听公作国际国内形势报告，感呈小阕",
	"paragraphs": "义愤眷东南，胜算操尊俎。羽扇徐挥气自豪，狼鼠随狂顾。待咏石湖仙，苦乏锵金语。黾勉同心致大同，肯便嗟迟暮。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "渡江云 病中得孟恒来书，却寄",
	"paragraphs": "江南风景好，采莲唱罢，波渺正愁予。凤台怀旧侣，补种梅花，散策到山隅。宵深梦远，爱新来、绿满庭除。休更忆、槐柯酣蚁，一例了荣枯。何如。搔残短鬓，细领长图。指蓬莱征路。须共惜、罗阶玉立，击壤歌馀。平生未忘方家姊，道久要、肝胆还抒。珍重意，相望雾海模糊。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹊踏枝 甲辰七夕寄马湛丈山居",
	"paragraphs": "暑气今年来忒狠。禁惯炎凉，懒问秋期近。剸席未惊人瘦损。只愁黄叶飞成阵。楼外轻雷闻隐隐。道阻银潢，谁为传芳信。一抹霞光风骤紧。松篁写韵歌无闷。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江南",
	"paragraphs": "江南好，把盏转情亲。前度暗惊狮子口，后期重品碧萝春。长爱物华新。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 赵朴初居士以中国代表团团长出席世界宗教徒争取和平会议及日本第十届禁止原子弹氢弹大会胜利归来，拈此致敬。即以居士寄赠长谷瑩润长老诗句竖起脊梁真佛子发端",
	"paragraphs": "竖起脊梁真佛子，霞光遍绕东溟。无边壮丽眼常青。魔军全压倒，胜谛见分明。坦荡襟怀无尽愿，毫端般若旋生。行空天马俯苍冥。爱听狮子吼，不断凯歌声。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "虞美人 钱仁康教授游庐山，归贻我云雾茶，拈此致谢，不尝此味瞬逾三十六年矣",
	"paragraphs": "品泉长忆康王谷。七椀情心目。别来牯岭几经秋。浩浩大江东注雪盈头。平生每作归田计。筋力惊衰惫。香浓味酽看新芽。沁入肝脾遐想更无涯。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 江南秋暑特盛，冥想闽中山居景物，赋寄王筱婧明溪",
	"paragraphs": "龙眼累累倚夕曛。樵风乍起暮蝉闻。黄云绣垄待尝新。身健不愁张火伞，岩深徐看涌金盆。丛兰浥露泛奇芬。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头 夏历八月初一日为顺宜长女诞辰，不觉正满四十岁，诸弟妹相约称觞，老人赋此助兴，写寄厦材长男一笑",
	"paragraphs": "四十正年富，秋菊渐堪餐。何由插翅飞去，为汝助清欢。记得同华轮上，经受狂涛摇撼，意态自悠閒。索取锅巴啃，逗乐有鸦鬟。怜稚齿，即多病，怎开颜。中更忧患，老幼扶养一身担。眼底成群弟妹，父职长劳兼代，痛痒总相关。香是桂花好，更看月团圞。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "南乡子 郑君量夫妇自孝丰来视予疾，欢然把手，别后拈此寄之",
	"paragraphs": "青眼为谁横。骇浪惊涛亦饱经。乍喜重逢开口笑，劳生。齿豁头童爱晚晴。菊可制颓龄。且向庭前掇落英。何日扁舟苕霅去，徐听。雏凤鸣谐老凤声。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头 甲辰中秋夜有怀美宜次女芝加哥",
	"paragraphs": "相望渺烟水，怅对太平洋。俯窥一碧如镜，何处问沧桑。纵有狂鲸跋浪，试看风雷激荡，雾敛涌清光。骨肉散还聚，瞬息伫空航。睇蟾采，能普照，变炎凉。梦中儿女欢叙，忽觉在他乡。故国江山无恙，更喜全新气象，老至得眉扬。万里共明月，桂酒正芬芳。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头·建国十五周年庆典日作",
	"paragraphs": "忘我试瞻瞩，昂首一扬眉。吾生六十三岁，强半受凌欺。萍寄洋场十里，忍看群遭鞭捶，炫眼是花旗。谁为信高洁，乌黑一般飞。星火纵，东风猛，运全移。辉辉丽日高照，无远不来仪。八表同深鼓舞，今日更谁敢侮，景物竞芳菲。莫作等閒看，永固万年基。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头·病中偶述",
	"paragraphs": "热爱大时代，揽镜惜衰颜。病魔直似顽敌，奔突胁胸间。来势颇为凶猛，竞向咽喉阻梗，日必两三番。掷尽手榴弹，呼吸亦维艰。果何怪，恒并发，觅医难。沙锅打破追问，误我是儒冠。抵抗寒邪无力，深感培花温室，脆弱易凋残。续养浩然气，朝日照团团。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "点绛唇 甲辰重九临病雨窗口占小调",
	"paragraphs": "岁岁重阳，古今多少登高者。珠穆朗玛。奇采难描画。绝顶能攀，谁敢相凌藉。苍穹下。阴晴变化。辉映吾庐也。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "满庭芳 甲辰立冬前五日侵晓，漫成一曲寄谢子异诗家远贻药物，兼简公渚教授青岛",
	"paragraphs": "丛桂留人，小园曾赋，江关几辈萦怀。曈昽晓日，拨尽瘴云开。谁道桑榆急景，肯轻委、壮气蒿莱。差堪慰，金丹换骨，渐得近瑶阶。萧斋。传远讯，心仪坡谷，迹略形骸。爱庭前玉树，沃壤移栽。也信颓龄可制，有篱菊、美酒随来。人长寿，河清在眼，旷览向高台。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "洞仙歌 立冬后一日寿金平庐，平庐以光绪癸巳十月初五日生，长予九岁",
	"paragraphs": "頩颜可驻，向东篱把手。喜对黄花进芳酒。小阳春、正好弹压西风，红叶里、还放青峰挺秀。与君成二老，来往风流，论齿相差数当九。见晚契偏深，休戚关情，看真个、河清人寿。最堪羡、玳梁燕双栖，又湖上游归，暗香盈袖。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天 得冼玉清教授广州肿瘤医院来书却寄，兼讯陈寅恪先生",
	"paragraphs": "黄蘖归来老大家。百城坐拥足清娱。情同骨肉珍吟卷，迹略形骸味道腴。秋兴好，故人疏。藏山事业定何如。凭谁问讯陈居士，可更安心强著书。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天·立冬后二日侵晓，读嵇康养生论，缀成小调示张珍怀。珍怀原籍永嘉，其先世所构如园，传即灵运池上楼遗址",
	"paragraphs": "叔夜高风未可攀。谢池哀乐感中年。生憎蕞尔攻非一，忘却嚣然气自全。晞日下，立风前。遗生翻得驻韶颜。寻寻觅觅知由径，莫作双溪李易安。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "水调歌头",
	"paragraphs": "养拙岂存道，凤解向阳鸣。当风瘦马嘶罢，不断眼中青。红树喜看霜染，村酒醺颜特酽，曳屦听江声。子美爱桃竹，防与老蛟争。桄榔树，悭一遇，也关情。铿然正复多趣，要使鬼神惊。闻道婆罗洲里，盛产紫藤尤美，谁为致双茎。作颂继山谷，登陟揽馀清。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 传溥心畲画师旅居香港，奇窘以死，感成此曲",
	"paragraphs": "敧枕高歌拚饿死，如何不辨冤亲。故山供养足烟云。枉怀三绝，无地与埋魂。曾向燕郊寻旧隐，箧中词翰犹新。相哀莫解趁芳辰。阳春布泽，歧路一沾巾。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "虞美人",
	"paragraphs": "隋宫旧事那堪说。桂蕊虞摧折。相思千里草芊芊。怎奈吹花回雪想当筵。妍词可称妍姿好。洛浦芳尘杳。重泉怅对月婵娟。见说蚕丛归路有啼鹃。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 病中侵晓灯下读南华第六篇，戏书小阕",
	"paragraphs": "息踵须甘寥寂，拥衾难制呻吟。子桑衷素托琴音。惊心生老病，弹指去来今。濠上安知鱼乐，眼中常盼花深。更无人处一追寻。旷然观物化，霜月满江浔。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江东 山谷倚此调，亦有瘦硬通神之感。病榻晨起拾秃笔蘸焦墨漫涂秋江小景，即次山谷韵寄奉子异词长一笑",
	"paragraphs": "浩渺烟波带红树。又喜见、帆归路。霜天气肃雁南去。爱身在、江头住。行行点点还重数。报芳讯、能传与。岭梅开后且分付。莫漫信、春来暮。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "望江南 为天侔作瓯江春涨图，漫题小阕",
	"paragraphs": "楼外柳，乍喜变鸣禽。草长更上汀洲春，朝暾捧出漾波心。染得万条金。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙 汤靖贻我小花猫，又于十一月号解放军文艺中获见守卫南海某处礁石上灯塔之刘德福同志孑然一身，日夕与惊涛骇浪相搏，三年无稍倦，相伴惟一画眉鸟，能作人语，恒唤老牛守灯，学习雷锋八字。感成此曲",
	"paragraphs": "喜得汝来相慰藉，偎依忍唤狸奴。摊书未觉一身孤。幕天席地，吾亦爱吾庐。震撼风涛标独立，八哥相伴何如。大牛形象我能摹。闪光灯塔，魂梦与之俱。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "临江仙·与晋江丘生立字豫凡一别近卌年矣，每逢泉厦客来，辄托代为探访。忽得生从马尼拉寄到贺年片，惊喜欲狂，辄拈秃笔蘸焦墨涂鹭门惜别小帧以寄豫凡，知当于春节爆竹声中为发一大噱也",
	"paragraphs": "惜别鹭门将卌载，海滨犹记閒行。弦歌不是旧时声。长堤惊一瞥，恶浪故曾经。南普陀前寻旧梦，对床风雨多情。朝暾旋上眼常青。高歌相慰藉，坐爱百花明。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天 夏瞿禅教授来书称仲弘元帅属为传语，感呈此曲",
	"paragraphs": "小集耆英兴转浓。万端经纬尽从容。迎阳韵协将雏凤，转绿花胎半死桐。焦尾弄，绛云烘。八年前夜坐春风。芒鞋竹杖犹能去，刬尽愁根赞大同。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "虞美人 甲辰大寒节为钱君匋题陆俨少无倦苦斋图卷。君匋工篆刻，收藏赵之谦无闷、黄易倦叟、吴昌硕苦铁三家凿印各百枚以上，因以名斋",
	"paragraphs": "三家铁笔资镕冶。风度真萧洒。荷锄归去理青编。自爱石田茅屋韵翛然。习勤谁似君匋者。冷月窥窗罅。朝暾涌出绛云烘。高举红旗三面乐融融。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "玉楼春 马茂元以胡云翼下世见告，亟赴万国殡仪馆吊之，至则已移入火葬场，赋此致悼",
	"paragraphs": "殚精词苑先于我。岁晚虚怀相切磋。殷勤冀与发幽潜，郑重仍期商立破。新编喜见争流播。惯向灯前霏玉唾。凭棺一恸怅来迟，骨化心应红似火。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "木兰花慢 闻谢啬庵丈逝世北京，赋此致悼",
	"paragraphs": "溯三原座上，才瞻对，遽分携。怅长江头尾，妖氛一片，万景都非。流离。念音信阻，看胡狲、窃果踞峨眉。鹯鹞任啄残肉，鹪鹩宿傍危枝。迟迟。丽日喜扬辉。万姓愿无违。乍排空御气，玳梁翔集，短翼差池。妍词。继坡老后，奈相酬、旋叹逐年稀。神黯鸰原旧痛，朔风谁更因依。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 叶笑雪君江山故里，食贫治史绝勤，书来云正月初五日为其五十诞辰，拈此寄祝",
	"paragraphs": "不为穷愁始著书。端居宁叹食无鱼。殚精索隐自怡如。定看晚来成大器，当年曾共历危途。春阳煦育看花腴。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "南乡子 刘定一自江宁乡间来，留宿萧斋者六日，倾谈特契，赋此赠别",
	"paragraphs": "白下记前游。难得人间硬骨头。堪恨相逢迟廿载，悠悠。才上征途事已休。岁晚乐西畴。看管猪鸡庆有秋。共沐阳光心自赤，同仇。誓为兴无气尚遒。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "木兰花令 乙巳清明前四日口占，寄邱生豫凡马尼拉",
	"paragraphs": "东风著意来无际。喜见阳春回大地。千重花柳欲迷人，万古江山争吐气。繁霜过后遥峰翠。冉冉朝霞迎面起。天涯客子早归来，沅芷澧兰咸自媚。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "满江红 病中书感",
	"paragraphs": "暗省生平，迷途恨、枉抛心血。常自感、深深烙印，怎生消灭。秽骨欲将磨洗净，奇才每自平凡出。但生憎、岁月不饶人，芳华歇。雕虫手，那堪说。颖斤运，心常切。助琢成伟器，增辉日月。敌我分明知死所，海天摩荡看生色。导人群、高举大红旗，长无绝。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "满江红",
	"paragraphs": "挥扇雍容，环球事、力肩全责。曾几日、炎洲小住，贻人轨则。饮水料应知冷暖，违天定自归离折。但襟怀、坦荡浃豪情，欢无极。亚非会，期团结。诛不义，须贯澈。趁天风浩荡，更谁能敌。红海潮随朝日涨，金瓯角把狂鲸掣。待添筹、三五庆椿龄，旗一色。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹊踏枝 七夕",
	"paragraphs": "喜听枝头灵鹊语。指点蓬莱，此去无多路。牛女由来相忆苦。佳期空为银潢阻。顿足低昂扬袖舞。拔帜歌坛，试琢惊人句。霞彩连天天已曙。掣鲸身手倾城顾。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 天津张牧石乞题梦边填词图",
	"paragraphs": "七宝楼台不染尘。万花飞舞恰宜春。一灯相伴苦吟身。好句来时占蝶化，会心深处转眉筝。艳传三影足精神。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "天净沙 乙巳中秋有怀刘啸秋北婆罗洲",
	"paragraphs": "椰林瑟瑟凉生。沧波滟滟潮平。几辈团圞并影。一轮光炯。素娥流照蓬瀛。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "天净沙·重阳后有怀丘豫凡马尼拉",
	"paragraphs": "重阳过了秋清。冰轮捧上波平。向晚风吹鬓影。试登峰顶。故园松菊多情。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天 为叶生子琳题所撰涠洲杂志",
	"paragraphs": "渺渺沧波眼底收。珠围翠绕是涠洲。南门锁钥防窥伺，北客淹行合献酬。渔艇闹，绿桑稠。红旗飏到海西头。银鹰迅起歼飞贼，今昔风光迥不侔。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "鹧鸪天·乙巳重阳后六日傍晚漫题枫林拄杖图小帧，寄苏继庼",
	"paragraphs": "忆向江楼共校雠。辞源倒峡笔难收。酸甜苦辣成滋味，柴米油盐数大头。时运转，鬓丝稠。僭称二老也风流。朝阳耀采心犹壮，拄杖枫林豁远眸。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙 乙巳重阳后八日坐雨江楼，戏涂秋林小景，以博天侔大家一粲",
	"paragraphs": "爱浴秋阳几树枫。晓霜醺得醉颜红。壮怀都在倚楼中。惯狎波涛思浩渺，最宜歌咏看曈昽。彩毫飞舞定谁同。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "木兰花慢 傅抱石以一九六五年九月廿九日午后一时零七分逝世南京，赋此志悼",
	"paragraphs": "正天清气爽，看健翮，好冲霄。奈午梦方酣，随归羽化，何处逍遥。舜尧。人民六亿，叹龙眠、去后倩谁描。挥洒淋漓大笔，江山如此多娇。明朝。满眼大旗飘。队队逞英豪。听雷音震迅，群魔胆丧，四野烟消。招邀。更同笑语，怅霜凋、两鬓不相饶。矫矫西江画手，枫林共把魂招。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浪淘沙",
	"paragraphs": "风雨怯凭阑。歌哭无端。一回搔首一辛酸。凝结那时家国泪，春鸟相谩。净洗旧峰峦。新绣河山。更看来者孰登坛。地覆天翻人六亿，壮我波澜。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "一半儿四首·答刘啸秋 其一",
	"paragraphs": "椰风瑟瑟鬓飕飕。浅醉閒吟酒一瓢。临水怕吟归国遥。月儿高。一半儿开怀一半儿恼。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "一半儿四首·答刘啸秋 其二",
	"paragraphs": "河山新绣喜相招。地覆天翻转富饶。不信且归君试瞧。我能包。一半儿惊奇一半儿药。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "一半儿四首·答刘啸秋 其三",
	"paragraphs": "诗家同仰杜陵豪。广厦千间幸见遭。穷卧岂愁风卷茅。首重搔。一半儿酸寒一半儿傲。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "一半儿四首·答刘啸秋 其四",
	"paragraphs": "千门万户彩旗飘。填海移山各自豪。争艳火花明绛霄。迓归侨。一半儿来迟一半儿早。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "清平乐 一九六五年十二月八日曹荻秋副市长当选为上海市市长，赋此致贺",
	"paragraphs": "几年兴灭。叠把雄关越。七百万人情热烈。支援八方建设。赶超攀上高峰。行行竞出英雄。看更加强领导，争传喜报重重。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙二首·乙巳除夕前一日，漫拈阮亭旧句发端，并次原韵，反其意寄是承扬州 其一",
	"paragraphs": "北郭青溪一带流。此间宜夏亦宜秋。老来犹自梦扬州。爱捧朝暾收宿雾，更吹高角洗清愁。吐虹豪气压层楼。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙二首·乙巳除夕前一日，漫拈阮亭旧句发端，并次原韵，反其意寄是承扬州 其二",
	"paragraphs": "短艇如飞纵画桡。弦歌互答五亭桥。壮怀横扫瘴烟消。谁数秦王歌破阵，东方红映水迢迢。五洲掀起最高潮。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "浣溪沙二首",
	"paragraphs": "叠奏埙篪梦自惊。岁寒相对一灯青。廿年回首怆馀情。喜见移山完大任，各须忘我保修龄。艳阳天气乐郊行。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子 病起拄杖往复兴公园，见池畔铁梗海棠盛开，口占一阕",
	"paragraphs": "铁梗犯春冰，丹脸迎阳焰。比似寒梅未有香，莫道春犹浅。柳漾万条金，人语东风岸。生色都从动荡来，凉燠随他变。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "采桑子 丙午清明有怀王筱婧明溪、萧宛卿长春",
	"paragraphs": "海棠明艳樱花淡，红满江南。试把春探。老去行吟幸尚酣。阴晴未准情何限，惘惘难甘。风土能谙。塞北闽西合共参。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "采桑子·清明后一日作",
	"paragraphs": "海棠一夜经风雨，色彩弥鲜。爱好天然。喜沐朝阳露珠圆。山花烂漫春方好，蝶舞蜂喧。飞瀑鸣弦。洒向寰区洗瘴烟。",
	"id": "8588dc8a-a240-322f-bd78-d3ac3323e824"
}, {
	"author": "龙榆生",
	"title": "卜算子 丙午孟夏为子异先生六十寿",
	"paragraphs": "把笔走龙蛇，乐志亲鱼鸟。苜蓿阑干转自甘，百计酬知好。百尺卧高楼，旷览宜舒啸。桃李成阴遍海隅，日致安期枣。",
	"id": "8588dc8a-a240-322f-bd78-d3ac3323e824"
}, {
	"author": "李叔同",
	"title": "为沪学会撰文野婚姻新戏册既竟系之以诗 其二",
	"paragraphs": "东邻有儿背佝偻，西邻有女犹含羞。蟪蛄宁识春与秋，金莲鞋子玉搔头。",
	"id": "695a311a-1461-34d9-a385-df1370561d33"
}, {
	"author": "李叔同",
	"title": "为沪学会撰文野婚姻新戏册既竟系之以诗 其三",
	"paragraphs": "河南河北间桃李，点点落红已盈咫。自由花开八千春，是真自由能不死。",
	"id": "695a311a-1461-34d9-a385-df1370561d33"
}, {
	"author": "李叔同",
	"title": "为沪学会撰文野婚姻新戏册既竟系之以诗 其四",
	"paragraphs": "誓度众生成佛果，为现歌台说法身。孟旃不作吾道绝，中原滚地皆胡尘。",
	"id": "695a311a-1461-34d9-a385-df1370561d33"
}, {
	"author": "胡蕴",
	"title": "朔风",
	"paragraphs": "去日苦多来日难，茫茫百感此尘寰。微波皱面愁千叠，初月低眉恨一弯。万树秋声卷地起，四山冥色逼人还。何如趁口狂吟去，策马秋风大散关。",
	"id": "ce94a1c3-50da-3dea-b952-0c305a7962c6"
}, {
	"author": "胡蕴",
	"title": "次疚侬韵",
	"paragraphs": "一庭晓树露华轻，闲步阶除宿鸟惊。列舍参差垂柳荫，荒庵隐约度钟声。读书自辨千秋业，忧世难捐一段情。才得两朝开霁色，黑云又截暮山平。",
	"id": "ce94a1c3-50da-3dea-b952-0c305a7962c6"
}, {
	"author": "胡蕴",
	"title": "客里",
	"paragraphs": "客里闲怀话亦愁，坐看衰柳舞□头。一生最少读书日，百事难言与酒谋。烛影照残五夜梦，雨声装满一楼秋。故乡听说犹中稔，倘免无衣卒岁尤。",
	"id": "ce94a1c3-50da-3dea-b952-0c305a7962c6"
}, {
	"author": "胡蕴",
	"title": "排愁",
	"paragraphs": "排愁休再叹时艰，老去何妨病骨顽。爱画梅花学耐冷，偶删诗草藉消闲。亦堪小醉挈壶去，一赏西风看菊还。晚霁登高望城外，西南一带环青山。",
	"id": "ce94a1c3-50da-3dea-b952-0c305a7962c6"
}, {
	"author": "胡蕴",
	"title": "十载",
	"paragraphs": "十载江湖游子身，门闾倚望累衰亲。残冬客夜寒听雨，乱世饥年难做人。且咏小诗求自适，尚留余味幸长贫。野梅倘见溪头发，携酒来探雪里春。",
	"id": "ce94a1c3-50da-3dea-b952-0c305a7962c6"
}, {
	"author": "胡蕴",
	"title": "霜降节风雨数日夜感而赋此",
	"paragraphs": "狂歌当哭亦何为，风雨萧条秋暮时。百劫已难逃世变，寸衷常恐愧吾诗。苍凉须鬓客几载，磊落襟期酒一卮。剪烛危楼开卷坐，怕成乡梦故眠迟。",
	"id": "ce94a1c3-50da-3dea-b952-0c305a7962c6"
}, {
	"author": "胡蕴",
	"title": "辜负",
	"paragraphs": "风雪萧萧感岁华，残冬人事乱如麻。百情欲远还需酒，一味能清只有茶。细草蒙茸护兰蕊，寒灯纠结损梅花。荒凉旧圃殊堪念，辜负年年轻去家。",
	"id": "ce94a1c3-50da-3dea-b952-0c305a7962c6"
}, {
	"author": "胡蕴",
	"title": "杂诗",
	"paragraphs": "怯寒难遽易春衣，漠漠阴云淡夕晖。风掠残梅香尚活，雨添新柳绿初肥。得书如妾旁人艳，有酒疑仙醉梦飞。只合狂吟抛世虑，坐消闲日未全非。",
	"id": "ce94a1c3-50da-3dea-b952-0c305a7962c6"
}, {
	"author": "杜芷芗",
	"title": "春暮郊游",
	"paragraphs": "大地春将暮，芳郊雨乍晴。连娟山态静，澹沱水漪明。花落香幽径，烟横暝翠甍。杖藜归缓缓，百啭听流莺。",
	"id": "f4bf84c1-dea3-3a56-ae0a-af34466923a4"
}, {
	"author": "杜芷芗",
	"title": "梦游虎丘",
	"paragraphs": "劳人草草满尘寰，只有诗人梦境闲。月朗散关三五夜，云迷天姥万重山。琼楼惝恍烟霞里，石径崎岖松柏间。说法生公何处去，空留一勺剑池湾。",
	"id": "f4bf84c1-dea3-3a56-ae0a-af34466923a4"
}, {
	"author": "杜芷芗",
	"title": "日本投降世界和平公园开庆祝会感而赋此",
	"paragraphs": "太息中原几陆沉，闲谈往事足酸辛。八年奋斗劳豪士，一旦投降辱矮人。胜利果然操左券，和平于以慰编氓。邦基从此安磐石，指望河山气象新。",
	"id": "f4bf84c1-dea3-3a56-ae0a-af34466923a4"
}, {
	"author": "杜芷芗",
	"title": "感谢冶盦先生借书",
	"paragraphs": "图书插架足惊奇，乞借任人无吝思。开卷方知多未读，探源差喜释怀疑。收藏君岂夸千顷，酬赠仆常负二痴。酒后茶余无所事，一编手执胜敲棋。",
	"id": "f4bf84c1-dea3-3a56-ae0a-af34466923a4"
}, {
	"author": "杜芷芗",
	"title": "清明郊游",
	"paragraphs": "淡云漠漠万山含，芳草青青一色酣。扫墓斜坡忙百六，流觞曲水闹重三。莺啼柳外声声啭，燕舞村前语语喃。行遍溪南更溪北，贪寻碑碣入荒庵。",
	"id": "f4bf84c1-dea3-3a56-ae0a-af34466923a4"
}, {
	"author": "杜芷芗",
	"title": "秋末晚眺",
	"paragraphs": "携筇闲步夕阳天，万户苍茫起暮烟。密树深篁招鸟宿，层峦曲涧任云眠。辞枝红叶随风舞，傍水黄花映日妍。兴尽徜徉归去也，夜来姑耸作诗肩。",
	"id": "f4bf84c1-dea3-3a56-ae0a-af34466923a4"
}, {
	"author": "杜芷芗",
	"title": "题秋江钓艇图",
	"paragraphs": "荻老沙枯满眼秋，扁舟垂钓逐江流。鸥游水面分鱼乐，雁唳天空动客愁。青笠蒙头风飒飒，绿蓑披背日悠悠。波涛险恶浑无恙，宦海诸公似我不。",
	"id": "f4bf84c1-dea3-3a56-ae0a-af34466923a4"
}, {
	"author": "杜芷芗",
	"title": "中秋夜二首 其一",
	"paragraphs": "颓然一醉堕华颠，皓月当空照大千。虫语喧时人语寂，莫嫌露冷早酣眠。",
	"id": "f4bf84c1-dea3-3a56-ae0a-af34466923a4"
}, {
	"author": "杜芷芗",
	"title": "中秋夜二首 其二",
	"paragraphs": "一庭明月半庭花，矫首行行学八叉。银汉无声光皎洁，可曾见到泛仙槎。",
	"id": "f4bf84c1-dea3-3a56-ae0a-af34466923a4"
}, {
	"author": "周云阁",
	"title": "冬雨",
	"paragraphs": "微雨蒙蒙里，浮云淡不浓。秃枝无绿叶，隔岸有苍松。天地多愁色，田园带泪容。迈年还作客，此地驻萍踪。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "校前小步",
	"paragraphs": "垂老客他乡，闲来小步场。日光冲大雾，波影舞低墙。村舍新兼旧，林禽集复翔。敝庐何处是，引领望南方。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "夏晚即景",
	"paragraphs": "家居无乐趣，缓步出村庄。云影驰平地，波光舞矮墙。群山长似带，万树绿于桑。炎日休云畏，堤边尽是杨。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "登军帐",
	"paragraphs": "褰裳登峻岭，四野景无穷。水色连天白，山光映日红。晚烟萦古树，归鸟逐轻风。远向吴门望，飞霞满半空。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "即景",
	"paragraphs": "野草争迎目，芬芳各自春。远山吞夕日，曲径引游人。林杪鸦声噪，堤边柳色新。清溪明似镜，双桨往来频。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "游九溪十八涧偶吟",
	"paragraphs": "淙淙不已向前争，好似瑶琴一样鸣。流到钱江化为浊，可怜无复在山清。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "咏夹竹桃二首 其一",
	"paragraphs": "桃名夹竹是何因，花自常开叶自新。红粉偏多君子德，淇园分得武陵春。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "咏夹竹桃二首 其二",
	"paragraphs": "月月红花开满枝，夏初开到小春时。天寒留得青青叶，饶有垂霜劲绿姿。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "咏秋树",
	"paragraphs": "萧萧落叶满阶前，到得深秋剧可怜。留有残枝如敝帚，临风摇曳扫苍天。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "见额纹有感",
	"paragraphs": "年年奔走似浮萍，到处逢人眼尚青。底事清溪溪面水，化纹上得我天庭。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "秋日傍晚观锦霞有感",
	"paragraphs": "秋日西沉两袖凉，几多战士暴沙场。痴心欲上重霄去，为取红霞作战裳。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "游庙桥",
	"paragraphs": "市舍寥寥十数家，来游趁著夕阳斜。趋前试问桥旁庙，争说将军是姓花。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "谒张中丞庙",
	"paragraphs": "志吞逆贼未曾吞，盖世英名自久存。莫道临淮不知悔，千秋叩跪向忠魂。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "卷帘见庭草有感",
	"paragraphs": "卷帘蓦地感耄龄，百草齐生绿满庭。却恨东风风力小，枉吹白发未曾青。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "癸未除夕偶吟二首 其一",
	"paragraphs": "垂老依然似少年，临窗独坐读残编。休言寒士无佳客，尽日相亲是圣贤。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "癸未除夕偶吟二首 其二",
	"paragraphs": "岁月催人鬓发斑，每从吟咏过年关。今朝又是年关到，忙里年关我独闲。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "晚游二首 其一",
	"paragraphs": "独步斜阳欲暮天，柳条袅娜惹人怜。一溪清水明如镜，照得渔人倒坐船。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "晚游二首 其二",
	"paragraphs": "隔岸轻舟傍绿杨，渔翁独酌坐斜阳。溪中鱼蟹知多少，日使渔翁在醉乡。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "春日见草木萌芽有感",
	"paragraphs": "旧春老去又新春，光景无边一一新。二老如何都不见，只从梦里话艰辛。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "村前缓步",
	"paragraphs": "小麦迎风春欲残，碧波起伏惹人看。落红怜我衣多旧，铺得门前尽绮纨。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "柳堤晚眺",
	"paragraphs": "隔岸黄鹂弄好音，傍溪独听畅胸襟。斜阳知我囊如阮，照得清溪尽是金。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "柳堤晨眺",
	"paragraphs": "为爱朝阳常早起，朝阳犹未上柴扉。蓦然满眼云如锦，要倩天孙裁作衣。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "暮春即景",
	"paragraphs": "落红满地送残春，草色青青柳色新。最是麦风无限好，碧波起伏媚游人。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "春暮",
	"paragraphs": "斗室徘徊万感牵，晚来缓步柳堤边。郊原绿色知多少，逐尽春红各斗妍。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "八仙花",
	"paragraphs": "开窗便欲唤卿卿，粉白脂红照眼明。化作佳花魂不昧，苎萝村上忆前生。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "旅杭途中偶吟",
	"paragraphs": "迢迢千里客于斯，鬓发偏从镜里丝。静坐如同僧入定，低吟只有月相知。甘居贫贱休嗟命，莫说镃基要待时。清夜自思何所乐，武林风景尽吾诗。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "偶吟",
	"paragraphs": "荏苒年华五十余，差堪求学辄心虚。焚膏喜把唐诗诵，容膝休怀夏屋居。明月窥窗来作伴，清风翻书亦知书。而今永作林泉隐，鲈脍莼羹赋逐初。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "五十八述怀",
	"paragraphs": "我与尼山窃比寿，饭疏尚有十余年。满郊景物唯看竹，一脉渊源溯爱莲。处世全无人我判，读书还冀子孙贤。首阳广誉传千古，焉用仓箱到万千。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "述梦",
	"paragraphs": "良朋联袂到湖滨，一带青山入眼频。多少轻舟争放棹，两三雅士戏垂纶。登临宝石多天趣，坐语高庄乐性真。可恨邻鸡惊好梦，才知早是已归人。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "述怀",
	"paragraphs": "为驱冻馁未曾安，舌腐唇焦立杏坛。拙者苦无奇思发，异书还向暮年看。醉邀皓月常为伴，倦卧孤衾倍觉寒。那得仔肩从此卸，绿杨深处学垂竿。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "家居偶吟",
	"paragraphs": "太息平生事事非，好奋飞处不奋飞。愁闻邻苑歌声起，妒看春郊草色肥。命蹇休辞劳马磨，家贫自是卧牛衣。何当抛去尘寰累，喜学严光坐钓矶。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "遣兴",
	"paragraphs": "破愁自有一杯茶，休向牧童问酒家。静听林间归鸟语，闲看岭上夕阳斜。杖鞋常踏三更月，桃李曾栽万里花。七十年华身尚健，老妻并坐话桑麻。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "述怀",
	"paragraphs": "多文自古称为富，腹有词章莫笑贫。兰桂时从闲里赏，椿萱每在梦中亲。藏书万卷如良友，种竹千竿当德邻。屈指归期又将至，登山临水乐天真。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "残春郊游",
	"paragraphs": "步出衡门惬素心，二三邱垤任登临。花飞院外红疑雨，柳舞堤边绿有阴。远望群山如绣帐，近听流水似清琴。黄鹂两个多情意，相跃枝头弄好音。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "家居乐",
	"paragraphs": "贤圣无庸着屐寻，揭开残卷尽光临。家藏山水壁多画，庭满龙蛇枝有阴。缓步长堤忘日暮，贪看明月到更深。清溪喜下严公钓，利禄何曾偶动心。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "登小阁偶吟",
	"paragraphs": "矮阁登临俗虑忘，凭窗西望尽高冈。两三童叟驱牛走，多少云烟共鸟翔。小麦迎风翻巨浪，丛林似盖立斜阳。水疏自有其中乐，东海何曾逐臭忙。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "咏风三首 其一",
	"paragraphs": "亘古秋声真绝唱，几番朗读忆欧阳。波涛万顷连天涌，杨柳千条送客忙。杜甫醉歌茅屋破，汉高愁睹白云扬。迢迢千里长江路，一夕孤帆到豫章。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "咏风三首 其二",
	"paragraphs": "重阳随雨满江城，欲上云霄可御行。吹得五湖翻白浪，遍扬四海慰苍生。布帆远去临清晓，柳絮轻飞趁晚晴。世事原来无皂白，劝君休作不平鸣。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "咏风三首 其三",
	"paragraphs": "故乡酒罢泪成行，无复韩彭守四方。养物要当遍中夏，扬仁岂止是东阳。弗迷大麓怀虞帝，独乐兰台忆楚王。最好南来凉习习，烦君为送芰荷香。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "牡丹",
	"paragraphs": "容娇貌艳类西施，对面无言有所思。喜与玉环同入画，羞偕飞燕共题诗。声名自是传千古，富贵原来只一时。兀立空庭谁是伴，要唯近侍最相宜。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "春日郊游偶吟",
	"paragraphs": "好友三人结伴行，郊原游赏趁天晴。轻云底事频来去，垂柳无端作送迎。多少春山浑似睡，两三林鸟陡然惊。牧童心里原无恨，引吭高歌入耳清。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "游鼋渚",
	"paragraphs": "落叶萧萧蝶万头，我来恰好是深秋。波翻万顷连天涌，云起九龙隔岭浮。楼阁亭台笑名画，林泉烟水媚闲鸥。扶桑壮气今安在，胜景依然此地留。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "见野菊有感",
	"paragraphs": "又是秋郊野菊黄，旅居此地四星霜。南阳独得躬耕乐，东海何曾逐臭忙。茶后庭前坐明月，酒醒堤上步斜阳。春来可喜呢喃燕，别筑新巢在画梁。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "郊游杂感",
	"paragraphs": "四顾茫茫感慨稠，阋墙兄弟几时休。南禅寺向云中指，西子湖从梦里游。喜我琴书留矮屋，笑他富贵等浮沤。金风落尽枝头叶，塘铁桥边第四秋。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "登小阜有感",
	"paragraphs": "闲来小阜偶登临，四顾茫茫感我深。万柳迎风翻碧浪，一溪得日煜黄金。田连阡陌频挥泪，鸟入云霄自惬心。怪道青山能久寿，不知往古不知今。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "甲申中秋节",
	"paragraphs": "每逢佳节倍含悲，比岁偏多极乐时。妻老犹能操井臼，儿愚尚喜作诗词。逐贫焉用杨公赋，好古常垂董子帷。藕大如船饼如月，孙来欲与故迟迟。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "题雪浪禅院",
	"paragraphs": "到此无端暗自伤，古来人世几沧桑。剧怜病老呻吟苦，忍看云衣变幻忙。不悟禅机沉苦海，渡登彼岸有慈航。梵天假我廿年寿，详解心经觉十方。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "题龙寺二首 其一",
	"paragraphs": "寺门开处万山攒，翠柏苍松任意看。海是众生登岸筏，莲为大士济人丹。禅机开示石能悟，道力宏深音可观。我欲尘缘都摆脱，到兹名刹坐蒲团。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "题龙寺二首 其二",
	"paragraphs": "羡煞高僧自在身，潮音日夜演频频。能离苦海终成果，得住名山也是因。五蕴皆空真妙谛，六根不净即凡人。今朝到此庄严刹，要向空王细问津。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "题长泰寺壁",
	"paragraphs": "丹垣绀宇矗天空，创始经营忆大同。八景长留开化志，一溪通入太湖中。干霄古柏迎朝日，度世慈航趁晓风。闻说高僧多道行，前身或许是生公。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "题军帐观音殿",
	"paragraphs": "五湖好比小南洋，济众慈航日夜扬。法雨涤清人世垢，莲风吹到梵天香。不论寒暑衣常白，分送儿童发总黄。在昔原来是男相，缘何易作女郎妆。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "题静寿寺",
	"paragraphs": "道力高深便是师，岂唯渐水一莲池。偶来魔障神能定，惯戏风尘状类痴。苦海溺人人不悟，空王度世世无知。生生灭灭如衣狗，祗有名山似旧时。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "怀杭州二首 其一",
	"paragraphs": "一别杭州已十霜，旧时情景未曾忘。醉看渐水层涛白，吟赏汪庄万菊黄。西子湖边迎皓月，南星桥上立斜阳。畅怀最是孤山去，踏雪寻梅梅正芳。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "怀杭州二首 其二",
	"paragraphs": "闲来偕我两三朋，灵隐韬光任意行。惯上雷峰看夕照，频从柳浪听啼莺。危楼品茗凭阑坐，小艇游湖趁月明。独步归途无限苦，连天烽火满郊兵。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "咏桃花二首 其一",
	"paragraphs": "敷粉施脂颇觉忙，几多姊妹斗红妆。月明喜伴诗人宴，面赤羞经粉蝶狂。作态窥墙思宋玉，含情不语忆刘郎。浅深浓淡天然画，着笔何烦赵子昂。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "咏桃花二首 其二",
	"paragraphs": "几疑此地是桃源，万朵琼花满小园。向日微赪愈增美，对人欲语故无言。买来脂粉能知几，穿上罗纨自觉温。不道瑶仙也耽酒，两三清影落吟樽。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "登小南山有感",
	"paragraphs": "而今早已改弦张，老衲依然是古装。众鸟入云喜新路，孤松似盖立斜阳。久无衰草遮幽径，只有寒梅送暗香。太息故人多老去，凭谁席地话兴亡。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "予于甲戌秋，执教鞭于杭州冯氏女子中学，及丁丑夏历十月杪，始只身从军马中步行回家，今日登普济桥南望，怅然有感",
	"paragraphs": "危桥独立泪潸然，远望湖南自北边。无限云山寸心恨，几多桃李一时妍。征鸿久断苏堤月，飞燕遥归葛岭烟。欲效细侯并再至，可怜已届古稀年。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "自梅园归，抵长桥，登宝界山二首 其一",
	"paragraphs": "不见湖边细柳军，高冈赏览自欢欣。何家别墅空秋草，杨子琼楼隔暮云。夕日下时帆影远，炊烟起处笛声闻。仲山老去唐公隐，夏屋渠渠临水濆。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "自梅园归，抵长桥，登宝界山二首 其二",
	"paragraphs": "漆湖湖水白沄沄，归抵长桥日未曛。无限炊烟萦古树，几多渔唱入寒云。蠡园衰柳临风拂，鼋渚竦钟隔岭闻。王子仲山久亡去，不才未及接清芬。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "新居乐",
	"paragraphs": "衡门两板向南开，古圣前贤尽日陪。垂柳二株分左右，清溪一曲好徘徊。近看林鸟冲天去，远睹风帆入席来。第一赏心何物是，百竿竹影扫尘埃。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "次韵和邵文庄公宝、钱户部郎中世恩、秦兵部尚书国声等游竹山",
	"paragraphs": "自昔名人曾此游，我来恰好是深秋。千帆风送行加速，万岭波翻势欲浮。目共锦云飞北地，心随征雁到南州。蓬门归去无多路，且对斜阳醉石头。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "登军帐",
	"paragraphs": "老夫乘兴此登临，不管寒霜两鬓侵。四野烟云成画本，几人风浪抱雄心。龙峰南走糠山尽，漆水西流笠泽深。远望武林多旧迹，何当结伴去重寻。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "晚游",
	"paragraphs": "秋虫春鸟自晨昏，莫道茅庐不是村。独坐竹林无俗客，同游田野有文孙。晚霞皎皎红如锦，垂柳依依绿到门。羡煞渔翁多乐境，船头沉醉夕阳樽。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "新居",
	"paragraphs": "半生困厄债台间，卜得新居发已斑。有竹有溪兼有柳，看云看鸟更看山。书吟名士诗千首，夜步寒郊月一弯。最是夕阳无限好，每从远岭照颓颜。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "即景",
	"paragraphs": "年来久息汉阴机，高卧白云当石矶。溪有船过声欸乃，圃多花放气芬菲。堤边柳绿迎春到，陇上云青喜麦肥。何物向侬情最好，夕阳红艳满柴扉。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "春雨",
	"paragraphs": "小阁登临当小楼，几多风景雨中收。烟云弥漫山披絮，涕泗滂沱草也愁。万树红花如颒面，千竿绿竹尽低头。羡他双燕频来去，不怕沾濡兴正遒。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "春柳",
	"paragraphs": "袅袅依依映画楼，谁人曾有此风流。征人生怕闻羌笛，少妇争堪见陌头。客舍青从关外断，龙池绿向雨中稠。泪挥灞岸知多少，马足无情不肯留。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "登雪浪怀蒋重珍先生",
	"paragraphs": "先生文采莫能几，风节尤为世所稀。愧我残年仍白士，羡公壮岁傍皇扉。坚辞爵禄终蒙许，乍上云霄即倦飞。最是龙头欣独立，顿教令闻满邦畿。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "晚眺",
	"paragraphs": "缕缕炊烟上碧空，林端还有夕阳红。归鸦群噪人声外，远岭争藏暮色中。六七牧童深巷去，两三渔艇小桥东。闲来独步长堤上，诗思如泉乐不穷。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "怀许彝定夫子",
	"paragraphs": "大名鼎鼎满梁溪，诗思如泉带醉题。讹订亥鱼思旧日，门多桃李羡新蹊。仰看素月攀秋桂，趋上丹墀听晓鸡。惭愧难雕同朽木，每怀绛帐感云泥。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "柬砚兄钱子泉先生",
	"paragraphs": "才名洋溢逐云腾，寰海无人不服膺。瓦砾敬呈今日始，珠玑慨赐昔年曾。羡君真是鸡群鹤，愧我难为骥尾蝇。惆怅渐江同作客，西窗夜雨负青灯。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "柬砚兄钱孙卿先生",
	"paragraphs": "年方有室轶群英，拜读鸿文使我惊。曾向许衡同问字，未邀王绩共飞觥。山村设有马融帐，油幄高于庾杲名。垂老瞻韩心甚切，行将一谒当登瀛。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "夏日玩暮景有感",
	"paragraphs": "夕阳幻作彩霞多，看似红罗不当罗。黄麦送残春日景，绿秧催起老农歌。云横岭上争迎鸟，水满溪中喜共鹅。遥想漆湖无限好，其如霜雪满头何。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "夏雨",
	"paragraphs": "纷纷大雨正黄梅，诗兴中兼酒兴开。远岭不知何处去，狂风争入小楼来。顿教众绿生三径，喜见甘霖遍九垓。暑气全消凉满袖，大千无复有纤埃。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "柳堤晨眺",
	"paragraphs": "闲来缓步柳堤边，风景无涯媚我前。四面青苗齐绕屋，数头黄鸟竞冲天。行云遮日山光黯，湛露如珠草色妍。少女二三浮桂棹，半溪菱叶正田田。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "登普济桥",
	"paragraphs": "斗室穷苦似楚囚，特来胜地豁双眸。秋风吹老桥头柳，湖浪争冲水面鸥。芦舞万株迷牧径，帆开六扇尽渔舟。不堪夕日催人返，无限云霞一望收。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "壬子港晚眺",
	"paragraphs": "冻云漠漠满天空，不见崦嵫夕日红。无限浪花争起落，几多渔艇各西东。破乘壮志思宗子，退隐高风仰范公。最是萧萧芦荻里，不知果否有英雄。",
	"id": "63f81cf9-d24d-310d-881f-c40713f57a9f"
}, {
	"author": "周云阁",
	"title": "溪",
	"paragraphs": "生平胞与是衷肠，一听人家取用忙。倒映垂杨添水景，分将碎月作波光。春归花絮频相逐，秋到楼台更觉凉。笑彼池塘真蕞尔，绝无舟楫可浮航。",
	"id": "63f81cf9-d24d-310d-881f-c40713f57a9f"
}, {
	"author": "朱士嵩",
	"title": "望亭二首 其一",
	"paragraphs": "十载千回空惆怅，一年百度自商量。何物殷勤送我别，绿杨大道晓风凉。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "望亭二首 其二",
	"paragraphs": "厂房壁立晨霞低，碧水东流我向西。何物殷勤送我别，浓烟遥接惠山迷。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "舟中回望惠山四首 其一",
	"paragraphs": "锡惠岧峣俯运河，波光山色碧峰多。未行已做思乡梦，谁唱离歌与浩歌。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "舟中回望惠山四首 其二",
	"paragraphs": "归来游子甚滋味，数岁朝朝悦翠微。回首舟飞三十里，峰峦塔影互依依。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "舟中回望惠山四首 其三",
	"paragraphs": "别前两度去游览，山石楼台倍觉亲。今后令人常忆处，涧湖草树年年春。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "舟中回望惠山四首 其四",
	"paragraphs": "夜夜深宵梦五湖，阴晴雨雪四时殊。居然又客他乡去，为问胸中遗忘无。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "碧山吟社",
	"paragraphs": "百种风流蕴自在，千般古迹呈从容。重开吟社知何日，到此顾名诗思浓。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "玉兰",
	"paragraphs": "不叶而花前有梅，轻阴阵阵蕙香来。风翻瓣瓣天鹅舞，雨霁亭亭玉女回。初日冰心清露润，晚霞素质早莺猜。胸中不是偏嘉汝，为爱本根乔木材。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "蝶恋花 渡江",
	"paragraphs": "扬子江头江渡晓，吞吐洪波，源发丹冬道。想象丹冬千岭绕，寻源未敢云年老。浪破舟轻烟掩岛，极目东方，连海风涛浩。自是平生无所祷，风涛送我无穷好。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "蝶恋花 江南道中",
	"paragraphs": "华发星星难取数，老去无成，决不叹迟暮。笑问春深深几许，老夫踏上江南路。满目青山频自语，绿树浓阴，说道春归去。布谷声中蜂蝶舞，花开花落成今古。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "蝶恋花 到乡",
	"paragraphs": "别后还来问所记，落尽春花，且喜吴山翠。底事到乡如旅寄，人前不揾思乡泪。投老纷纭儿女累，矩步规行，勿解人情意。故国重游无算计，“随人”“世故”全抛弃。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "蝶恋花 蠡园",
	"paragraphs": "仰止苍峰俯五蠡，重访名园，初夏风光媚。细浪向人侬有意，斜斜绿柳撩谁戏。千步长廊图画里，白发华年，排斥闲愁议。忽入林亭幽密地，总非目送飞鸿比。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "蝶恋花 鼋渚",
	"paragraphs": "随处行来风日丽，谁使悠然，岂是平生意。见说萋萋芳草地，青春唤我扬朝气。伫立鼋头驰万骑，万树松涛，万顷波涛起。涛拍山根成砥砺，千帆向日云天际。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "蝶恋花 三山",
	"paragraphs": "淼淼水天成一色，泛舸扬波，前望三山碧。两侧遥峰烟幂幂，玉田万顷青螺粒。千载荒山同世隔，换了容颜，硗确浓阴抹。进入天台仍是客，激情只待诗人觅。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "蝶恋花 梅园",
	"paragraphs": "独目寻芳游旧地，梅子黄时，剩有花魂未。日昨凭栏人不寐，敢缘淡泊风情异。白水碧峰藏兴废，寂寂中年，老朽真容易。斜日苍颜余妩媚，梅魂借入诗魂里。",
	"id": "73162784-edac-3f8c-8080-556ea60f6689"
}, {
	"author": "朱士嵩",
	"title": "蝶恋花 惠山",
	"paragraphs": "喷薄朝阳光满袖，直上山巅，大地人民绣。麦浪滚翻蔬菽茂，长烟袅袅机车吼。烟突森森山竞走，纵目云天，谁与相招手。紫陌红尘春去后，苍松翠柏姿依旧。",
	"id": "73162784-edac-3f8c-8080-556ea60f6689"
}, {
	"author": "殷曰同",
	"title": "民国二十三年八月曰同自叙于宏达楼三首 其一",
	"paragraphs": "一生凡事总由天，亟亟皇皇苦自煎。处世和平雠寇少，存心忠厚子孙贤。惜财爱物真修福，茹素诵经可永年。春酒介眉须乐岁，方今国难在当前。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "民国二十三年八月曰同自叙于宏达楼三首 其二",
	"paragraphs": "安贫学道旧家风，世态炎凉一笑中。齑粥常怀慈父教，蚕桑称职细君功。诲人不倦师先哲，殖利均分昭大同。幸得健康无厄运，徜徉终岁乐无穷。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "民国二十三年八月曰同自叙于宏达楼三首 其三",
	"paragraphs": "年来家计稍嬴余，筑室贻谋可自娱。有耳不闻当是事，安心只读古人书。床头快置消忧酒，门外常回问字车。都道天生忠厚派，善良获福话非虚。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "和质卿叔六秩述怀诗八首 其一",
	"paragraphs": "忽忽韶光已六旬，前庚辛与后庚辛。昔年共咏采芹客，此日争看扶杖人。兴学培才开觉路，执鞭掌教步芳尘。穷通得失听天命，万卷诗书不厌贫。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "和质卿叔六秩述怀诗八首 其二",
	"paragraphs": "本是同宗各一乡，渊源家世溯殷王。尊卑有序修新谱，昭穆相当率旧章。谨慎颇能承祖德，是非从不到公堂。功成谢却辛工费，羞涩原来喜阮郎。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "和质卿叔六秩述怀诗八首 其三",
	"paragraphs": "别君吴下调童蒙，远隔家乡路不通。一载旅苏作犬马，八行归省藉鱼鸿。课余追认真娘墓，酒后闲游天后宫。两访名师孙贡士，怅然未遇想高风。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "和质卿叔六秩述怀诗八首 其四",
	"paragraphs": "幸赖严亲称健躯，尚能老马作龙驹。坚贞特立真君子，贫贱不移大丈夫。设教培才树正鹄，从公兴学遇妖狐。功名两字寒酸误，讵肯贻议废半途。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "和质卿叔六秩述怀诗八首 其五",
	"paragraphs": "辛勤酷暑与严寒，但望通明不望官。讵料病魔常作发，多劳慰问保全安。药罐岁岁侵晨煮，医士频频供夜餐。道是三阴成疟疾，一时难以挽狂澜。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "和质卿叔六秩述怀诗八首 其六",
	"paragraphs": "嗟余经此奈何天，惟望五儿都健全。孰意仲男遽折寿，更伤幼子未随肩。家中昆弟时流涕，帐里爹娘梦不圆。幸有三人威鼎足，而今兰桂满庭前。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "和质卿叔六秩述怀诗八首 其七",
	"paragraphs": "泾皋提名勉功修，才得安心无隐忧。几次纷争蒙力劝，三年筑室借箸筹。羡君纵酒如彭泽，恨我赋棋不邺侯。况是耆龄犹掌教，乡城往返似川流。",
	"id": "543cf37e-b2d3-3e73-b416-c584bfdf2693"
}, {
	"author": "殷曰同",
	"title": "和质卿叔六秩述怀诗八首 其八",
	"paragraphs": "愧余孱弱已余生，但愿儿孙早有成。切戒与人争细事，当思各自奋前程。真聋固觉是非少，缄默哪知闷苦增。赢得家庭多乐意，一门蔚起尽聪明。",
	"id": "543cf37e-b2d3-3e73-b416-c584bfdf2693"
}, {
	"author": "殷质卿",
	"title": "次薛君明剑元旦偶成韵三首 其一",
	"paragraphs": "报道元辰岁已更，儿孙团拜喜盈盈。桂兰挺秀饶春色，礼愿漫追向子平。",
	"id": "6de7087e-c4d7-3f7e-b524-124424cddf0a"
}, {
	"author": "殷质卿",
	"title": "次薛君明剑元旦偶成韵三首 其二",
	"paragraphs": "爆竹声喧大梦醒，裁兵废督乞神灵。利民福国交相祝，实济共和海宇宁。",
	"id": "6de7087e-c4d7-3f7e-b524-124424cddf0a"
}, {
	"author": "殷质卿",
	"title": "次薛君明剑元旦偶成韵三首 其三",
	"paragraphs": "管弦协奏贺新年，蜡矩高烧起瑞烟。一曲升平人尽乐，拈髭直欲散神仙。",
	"id": "6de7087e-c4d7-3f7e-b524-124424cddf0a"
}, {
	"author": "殷质卿",
	"title": "六十年述怀十二律 其一",
	"paragraphs": "饱阅沧桑已六旬，崎岖世路历艰辛。弱龄苦学曾呕血，壮岁求名不后人。戎幕何能偿宿愿，教坛尚未息征尘。清风两袖浑无事，乐道从来弗厌贫。",
	"id": "6de7087e-c4d7-3f7e-b524-124424cddf0a"
}, {
	"author": "殷质卿",
	"title": "六十年述怀十二律 其二",
	"paragraphs": "藐躬生长僻穷乡，聚族耕耘傲帝王。自我开端攻制艺，任人改业习文章。邦人艳说齐家社，后起多登大雅堂。成德达材凭学力，毋忘映雪与萤囊。",
	"id": "6de7087e-c4d7-3f7e-b524-124424cddf0a"
}, {
	"author": "殷质卿",
	"title": "六十年述怀十二律 其三",
	"paragraphs": "漫云养正在童蒙，纵熟经文愧未通。徒壁攻书并司马，寄篱舂粟等梁鸿。六番察院尝荼味，两战秋闱负桂宫。绛帐频年何日撤，也应桃李笑春风。",
	"id": "6de7087e-c4d7-3f7e-b524-124424cddf0a"
}, {
	"author": "殷质卿",
	"title": "六十年述怀十二律 其四",
	"paragraphs": "敢辞岛瘦与郊寒，愿作齐民弗羡官。人爵何如天爵贵，贫家胜似富家安。学坚苦志恒忘食，教本良心不素餐。世道江河叹日下，愧无毅力挽狂澜。",
	"id": "6de7087e-c4d7-3f7e-b524-124424cddf0a"
}, {
	"author": "殷质卿",
	"title": "六十年述怀十二律 其五",
	"paragraphs": "贫富由来本自天，老怀只望后人贤。每伤仲子何无命，差幸两儿可著肩。膝下含饴漫取乐，帷中破镜不求圆。卫生赢得身顽健，空气朝朝吸气鲜。",
	"id": "6de7087e-c4d7-3f7e-b524-124424cddf0a"
}, {
	"author": "许国凤",
	"title": "题龚道春九秋合锦立轴",
	"paragraphs": "烟态填诗料，云容展画图。秋花兼硕果，斗室伴清癯。",
	"id": "dbca2738-d3db-374b-8b19-ec057f9fb6de"
}, {
	"author": "许国凤",
	"title": "对月",
	"paragraphs": "陋室辟东窗，轻飙淅淅扬。银河随月泻，玉宇覆天长。鹊架秋期迩，乌啼露气凉。一尊邀素魄，莫笑我诗狂。",
	"id": "dbca2738-d3db-374b-8b19-ec057f9fb6de"
}, {
	"author": "许国凤",
	"title": "市府首长于中秋节柬邀诣碧山吟社开雅集会，爰赋五律二首，以志盛举1959 其一",
	"paragraphs": "社设春申麓，时当成化初。摩崖留片石，依涧葺新居。路觅芙蓉径，陂寻古木墟。捻须亭在否，游眺兴何如。",
	"id": "dbca2738-d3db-374b-8b19-ec057f9fb6de"
}, {
	"author": "许国凤",
	"title": "市府首长于中秋节柬邀诣碧山吟社开雅集会，爰赋五律二首，以志盛举1959 其二",
	"paragraphs": "最难风雅主，提倡振骚坛。觞咏幽情畅，林峦夜然阑。露滋服披拂，光满字高寒。四卷纤云净，团圞带笑看。",
	"id": "dbca2738-d3db-374b-8b19-ec057f9fb6de"
}, {
	"author": "许国凤",
	"title": "碧山吟社第二次雅集适逢夜雨朝晴漫咏一律",
	"paragraphs": "诗社联吟二次陪，携筇十老在山隈。来青阁上云千叠，涵碧池边水一洄。击钵咏催仍旧贯，擎杯欢叙醉新醅。天心竟得从人愿，夜雨朝晴霁色开。",
	"id": "dbca2738-d3db-374b-8b19-ec057f9fb6de"
}, {
	"author": "许国凤",
	"title": "夜坐",
	"paragraphs": "三椽水阁坐残更，抛卷挑灯睡未成。舟放橹声惊寂寞，月如客梦不分明。思亲洒泪沉吟立，间夜绕廊取次行。试问承贤阁畔路，与谁起舞听鸡声。",
	"id": "dbca2738-d3db-374b-8b19-ec057f9fb6de"
}, {
	"author": "许国凤",
	"title": "八声甘州",
	"paragraphs": "记五陵裘马少年场，倚醉有吴钩。叹而今憔悴，蕉心绿怨，栀尾黄愁。回忆云津旧侣，渔唱海天秋。客鬓垂垂老，梦觉扬州。剪取淞波一角，算江湖满地，着个闲鸥。有花间小榭，花外小红楼。底须教、莲鸿按拍，度新腔、自擎钿箜篌。凭栏听，声声铁笛，谱入芦洲。",
	"id": "dbca2738-d3db-374b-8b19-ec057f9fb6de"
}, {
	"author": "王镜寰",
	"title": "游莫愁湖",
	"paragraphs": "携樽试茗共登楼，云影天光望里收。柳线绿牵临水榭，藕花红绕采菱舟。英雄占断湖山胜，乐府歌残水国秋。世事沧桑何处问？碧芦汀畔一沙鸥。",
	"id": "b317977a-820e-3e8e-a99b-b0dc7796c672"
}, {
	"author": "王镜寰",
	"title": "咏贯华阁",
	"paragraphs": "为傍岩腰筑一椽，好留遗迹在林泉。去梯玩月名流已，侧帽填词韵事传。塔影写残衔岭月，钟声穿破隔溪烟。吟诗结社人伊往，且访高僧学坐禅。",
	"id": "b317977a-820e-3e8e-a99b-b0dc7796c672"
}, {
	"author": "吴观岱",
	"title": "题东坡先生笠屐图",
	"paragraphs": "玉带金章未足奇，萧然笠屐是何时。平生雅抱共千古，野服逢人到处宜。",
	"id": "3fbd16f6-7204-32e0-8d74-842fd1e7a905"
}, {
	"author": "芮麟",
	"title": "明霞洞",
	"paragraphs": "廓然尘累尽，俗虑不须删。放眼峰千笏，抬头海一湾。名逃天地外，身置画图间。古洞人来少，白云日往还。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "青山村",
	"paragraphs": "寻春不辞远，胜日此登攀。村罨高低树，花连远近山。柴门常寂寂，晴鸟自关关。独立斜阳里，长歌未忍还。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "黄山村",
	"paragraphs": "入山云树合，鸡犬寂无哗。还啮牙根断，山衔日影斜。土地齐种麦，茅屋半栽花。卜筑期他日，村醪或可赊。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "晚登华严寺",
	"paragraphs": "仿佛单衣薄，西风又一秋。家贫常作客，日暮独登楼。重岭云边没，远帆天际浮。脱然尘累却，暂得豁吟眸。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "言怀",
	"paragraphs": "五月临朐望，栖栖吕匣东。梦归千里外，家住万山中。觅句妻为伴，居官仆解穷。人间悲喜事，一笑海天空。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "癸酉八月十八日将至泰安临行作",
	"paragraphs": "云天北望路漫漫，一念胜游暗自欢。壮志频年酬未易，名山自古见应难。心从欲别先知惜，时到临行路转宽。此去长途应迪吉，朝来三字报平安。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "甲戌四月一日重到西湖感成一律",
	"paragraphs": "湖上重来兴不孤，敢将旧地证今吾。才惊绮陌红千点，又见长堤绿万株。兀兀双峰仍屹立，盈盈一水喜平铺。江南占得春何处，半在西湖半太湖。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "甲戌儿童节将去西湖题诗留别",
	"paragraphs": "寻春掷尽杖头钱，水北山南路百千。燕子楼台香寂寂，杏花天气雨绵绵。连朝小住感孤榻，三度重游恰六年。收拾奚囊归去也，西湖春色正无边。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "蠡湖小泊",
	"paragraphs": "才从北固卸归装，又指吟鞭向雪浪。五里湖凝双岸碧，九龙山抹一痕苍。踏青节去怅何及，拾翠人来兴欲狂。微雨丝丝风荡荡，看山正是好天光。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "小箕山赏荷四首 其一",
	"paragraphs": "十里山塘尽种莲，我来六月正田田。水争潋滟山争翠，柳斗轻盈月斗妍。几缕暗香移槛外，一身花影落尊边。者番相见休轻别，再到花开又一年。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "小箕山赏荷四首 其二",
	"paragraphs": "看花人当似花年，独立苍茫思悄然。风起乱飞千瓣雨，日斜轻袅一塘烟。莲房心苦凭谁诉，水阁凉生正好眠。如此色香清彻骨，最宜微月淡云天。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "小箕山赏荷四首 其三",
	"paragraphs": "心是冰霜质是烟，一生爱好住湖边。疏枝压水寒侵骨，浮叶连云绿到天。啼断靓妆犹绰约，飞来绮梦太缠绵。此间入夏香如海，不是鸳鸯不许眠。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "小箕山赏荷四首 其四",
	"paragraphs": "殊色当前费品评，看花眼奈欠分明。枝枝浪击浑难直，叶叶风翻不得平。梦转欲量珠万解，魂销错认月三更。自怜玉洁冰清质，耻共凡香俗艳争！",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "西青觜",
	"paragraphs": "水激金波浪激烟，风帆半挂碧云边。高低树隐村三五，重叠峰盘路百千。湾里人民无岁月，山中鸡犬亦神仙。从今莫恨蓬瀛远，此即蓬瀛一洞天。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "盘龙湾",
	"paragraphs": "名湾端合号盘龙，一壑风摇万壑松。山里藏山山叠叠，涧中夹涧涧重重。林深矮屋惟余脊，水阔遥帆半挂峰。欲记来时岩下路，回头已是白云封。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "檀溪湾",
	"paragraphs": "淡淡云天软软风，树头稀处认归蓬。朝烘烟水千层碧，夕照霜林一片红。茅屋分占山上下，菜畦遍布涧西东。村童六七纵横坐，品罢名泉日未中。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "孟庄战后冒暴风雨夜行军",
	"paragraphs": "才逃枪口庆平安，又束饥肠战暴寒。劈面风来沙似铁，兜头雨至水成澜。彷徨黑夜千村寂，摸索泥途寸步难。地狱人间初不远，悠悠转作梦中看。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "遣怀",
	"paragraphs": "卅年世变几乘除，冷暖由人且读书。性为安贫长下气，宦因守拙不知誉。皇天有限同歌哭，蕉叶无心自卷舒。已分此生终落拓，名山事业竟何如。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "登泰山日观峰二首 其一",
	"paragraphs": "已过云山百万重，振衣复上最高峰。回头却看人来处，半为山封半雾封。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "登泰山日观峰二首 其二",
	"paragraphs": "不尽江山一眼空，人间暮色正朦朦。怪来天下小如许，已入青云万丈中。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "冒雨登莫干山即景二首 其一",
	"paragraphs": "扶筇一路傍山行，涧水篁风夹道鸣。天地弥漫成一片，是云是雾不分明。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "冒雨登莫干山即景二首 其二",
	"paragraphs": "转过路角又山隈，向晚登高急雨催。前后混茫都不见，人从五里雾中来。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "惠山道中",
	"paragraphs": "绿杨如雾草如烟，不断岚光扑眼鲜。又向惠泉山下去，寻春不负好诗天！",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "游东大池三首 其一",
	"paragraphs": "波光一碧净无尘，两岸柳丝扑眼新。除却自然怀抱里，更从何处见天真？",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "游东大池三首 其二",
	"paragraphs": "岭梅万点掩楼台，风送莺歌伴客来。若得从中容小住，何须世外觅蓬莱！",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "游东大池三首 其三",
	"paragraphs": "岚光彩泛水荧荧，数点归鸥出浅汀。香雪满亭凝柳碧，春潮拍岸抱山青。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "秦园茗坐偶成",
	"paragraphs": "还随薄俗共浮沉，辜负天真一片心。朝爱白云霄爱月，此生只合住山林。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "甲戌暮春重到惠山三茅峰有感",
	"paragraphs": "十年阔别又重游，如梦前尘感未休。抛却闲愁千万斛，且将山水豁吟眸。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "惠山三茅峰远眺",
	"paragraphs": "长河如带蠡如湫，眼底诸峰拍浪浮。望断云山烟水外，青螺一点是湖州。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "小箕山道中",
	"paragraphs": "恨不偷闲日日来，诗怀一度一为开。小箕山下重经过，忘却今年第几回。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "锦园春渡",
	"paragraphs": "一湖春水碧如油，无限风光眼底收。七十二峰何处是，子规声里到鼋头。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "甲戌立夏日重游鼋头渚",
	"paragraphs": "再来未改旧芳菲，满目沉沉绿已肥。瘦尽残红千万点，声声鹈鴂送春归。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "梁溪雨泛",
	"paragraphs": "风帆片片疾如梭，四面青山映碧波。花点胭脂天泼墨，一船人在画中过。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "成性寺前绿荫满地清绝尘寰",
	"paragraphs": "耳边只剩水潺潺，一寺深藏万壑间。满地绿阴人不见，迟迟未忍叩禅关。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "自龙寺登军帐山途中作",
	"paragraphs": "家山一别忽经年，峦影波光梦里牵。自识神仙难作得，且偷半日作“人”仙。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "锦园访荷二首 其一",
	"paragraphs": "荷塘夕照影层层，水阁香来冷不胜。怪底锦园无俗客，此花风骨竟如冰！",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "锦园访荷二首 其二",
	"paragraphs": "傲骨天生故折磨，残红零落逐芳波。花开莫讶今年少，浪打风吹谢已多。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "万顷堂晚渡",
	"paragraphs": "天茫茫接水茫茫，天水茫茫失夕阳。隔岸菱歌收不住，一声声入水中央。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "独山晚归",
	"paragraphs": "惊心依旧踏红尘，难向蓬莱老此身。入晚湖山如入定，一天莹火两归人。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "甲戌十一月二十三日以出席苏省一区社会教育研究会将之广陵喜而有作",
	"paragraphs": "耽吟未减旧时狂，两载寻诗万里强。又向瘦西湖上去，平生断不负秋光。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "至广陵轮渡上一绝",
	"paragraphs": "江北江南一色秋，吴山点点送行舟。痴心愿作长江水，绾住年光共倒流。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "广陵道中戏作",
	"paragraphs": "轻车卅里走风雷，汽笛声声不绝催。毕竟往还摩托便，鹤飞怪道不归来。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "蠡湖即景",
	"paragraphs": "山压平湖水拍天，秋云淡淡渺如烟。白鸥不管人间事，芦荻滩头翘翅眠。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "闻无锡陷落",
	"paragraphs": "归梦无凭泪欲潸，茫茫何处是乡关。桑麻鸡犬存多少，夜夜愁心绕锡山。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "闻南京陷落",
	"paragraphs": "六朝王气消磨尽，万里江山破碎多。不死男儿终报国，忍令岁月更蹉跎。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "四月二日东明花屯战役为日军包围脱险喜占",
	"paragraphs": "孟庄一役犹心惊，今日花屯复斗兵。喘息突围三百米，回头死里已逃生。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "独立黄河沿",
	"paragraphs": "足蹴黄河岸，首顶黄河天。黄风拂怀袖，飘飘直欲仙。水奔来天上，帆移去日边。心与水同远，目共帆俱悬。朝随奔水流，昼至锡山巅。午逐片帆去，暮泊太湖湄。入门视诸儿，笑靥益丰妍。嘈嘈竟问询，依依左右牵。升堂拜老父，矍铄一如前。喜极忘所以，转作啼涟涟。长幼错杂坐，交口庆团圆。为言水土服，为言主人贤。风沙虽云恶，兴居殊晏然。闻言轻相视，一室尽欢颜。方期得小聚，讵意空缠绵。骇浪扑我面，惊涛击我肩。不见家与人，独立黄河沿。",
	"id": "bf0f09cb-21d6-357d-b0cf-f61e42726dac"
}, {
	"author": "芮麟",
	"title": "朱仙镇",
	"paragraphs": "朱仙镇，万古恨。万古恨，朱仙镇！当年遗迹宛然在，当年浩气依然存。谁非中国人，谁无忧国心？国是谁复问，国事谁忍论？慨自辛未沈变起，长官弃城如敝履。坐拥貔貅三十万，不令谁何潜一矢。转战独有义勇军，前者扑地后者继。过眼不见炮与火，横胸惟有勇和义。势穷力蹙暂来归，敌我合歼谓剿匪。万金购得头颅去，孙烈永勤长已矣。卖国贼候卫国贼，媚外者荣御外死。今古伤心事一辙，教人长号不自已。方今敌我正亲善，敢言抗敌罪当诛。风波亭，蓟密区，碧血燐燐烛千古。朱仙镇，东四省，此恨绵绵无时尽。",
	"id": "bf0f09cb-21d6-357d-b0cf-f61e42726dac"
}, {
	"author": "强耕星",
	"title": "荷村八景 其一 小桥明月",
	"paragraphs": "香溪下钓兴蹁跹，万籁清幽景总妍。雁齿横波波拍岸，蟾辉映水水连天。团圞似镜方开匣，弯曲如弓未满弦。一派分流源本活，尘心涤尽夜忘眠。",
	"id": "4caca815-cc70-3161-818d-f115518ac994"
}, {
	"author": "强耕星",
	"title": "荷村八景 其二 古寺斜阳",
	"paragraphs": "竹林森森隔几重，悄闻敲出夕阳钟。天高气爽情尤逸，境僻人稀亦罕逢。瑞霭玲珑宜绕屋，流金闪烁讶穿松。禅机闻寂飞鸦噪，恰遇僧归觅旧踪。",
	"id": "4caca815-cc70-3161-818d-f115518ac994"
}, {
	"author": "强耕星",
	"title": "荷村八景 其三 伯渎悬帆",
	"paragraphs": "点缀江南入画图，让王遗迹遍三吴。前途近接梁鸿水，此地遥通范蠡湖。欸乃声声千里隔，浮沉片片一痕无。乘风几辈鞭先著，也似当年缺唾壶。",
	"id": "4caca815-cc70-3161-818d-f115518ac994"
}, {
	"author": "强耕星",
	"title": "荷村八景 其四 荷池听水",
	"paragraphs": "平拖镜面柳丝长，旧戚曾经贮艳妆。日照花明娇欲语，风来草动暗闻香。鱼游水底清于洗，骛泛池边暑亦忘。侧耳琤琮无断续，泉飞白练叶宫商。",
	"id": "4caca815-cc70-3161-818d-f115518ac994"
}, {
	"author": "强耕星",
	"title": "荷村八景 其五 阳山积雪",
	"paragraphs": "西风夜半吼如狮，早起开门景可窥。白色浑疑披鹤羽，淡妆直欲扫娥眉。试看玉宇生辉处，正是瑶岚叠彩时。为爱飞花铺满岭，思从驴背去寻诗。",
	"id": "4caca815-cc70-3161-818d-f115518ac994"
}, {
	"author": "强耕星",
	"title": "荷村八景 其六 铁岭高踪",
	"paragraphs": "宗周让国辟荆蛮，缅想衣冠望铁山。怪石嶙峋迷古墓，高松拳曲掩禅关。千秋感动情无限，一角云浮意似闲。秀气葱茏遗爱在，何时洗甲净人寰。",
	"id": "4caca815-cc70-3161-818d-f115518ac994"
}, {
	"author": "强耕星",
	"title": "荷村八景 其七 老树浓荫",
	"paragraphs": "羞与凡葩订盍簪，孤高自赏郁层荫。枝横匝地笼烟密，叶衬漫天罩雾深。翠幄生凉鲜翠滴，红轮漏影软红侵。贤祠圣庙谁相护，劲柏坚贞铁石吟。",
	"id": "4caca815-cc70-3161-818d-f115518ac994"
}, {
	"author": "强耕星",
	"title": "荷村八景 其八 晴郊暮霭",
	"paragraphs": "桑榆舞影日西驰，极目流霞巧夺奇。斗合高低看复叠，飞翻浓淡互参差。随形作势真难测，御气排空不可羁。负耒农归牛带犊，凤凰曲径步迟迟。",
	"id": "4caca815-cc70-3161-818d-f115518ac994"
}, {
	"author": "钱钟汉",
	"title": "谒钱王祠",
	"paragraphs": "朱门寂寂向湖开，冷落祠前满地苔。五代衣冠初日里，四山钟鼓早朝来。莺声已逐江涛远，柳浪却惊画角哀。自古英雄多草莽，王孙莫泣尽余灰。",
	"id": "06c26d9b-68d1-3640-b2d0-a9e77f3a862f"
}, {
	"author": "钱穆",
	"title": "自集美至鼓浪屿",
	"paragraphs": "赤岸黄墙屋，青波白板船。鸥光来远屿，帆影落遥天。",
	"id": "14cbb75a-eb7d-3d2f-b582-5687b9580595"
}, {
	"author": "钱穆",
	"title": "冬至前两夜枕上听雨",
	"paragraphs": "好梦无端去即休，夜长孤枕起清愁。闲听瑟瑟潇潇雨，却似江南九月秋。",
	"id": "14cbb75a-eb7d-3d2f-b582-5687b9580595"
}, {
	"author": "钱穆",
	"title": "海滨闲居漫成 其一",
	"paragraphs": "海楼一角漫闲居，云水苍茫自豁如。摆脱真成无一事，好效年少日亲书。",
	"id": "14cbb75a-eb7d-3d2f-b582-5687b9580595"
}, {
	"author": "钱穆",
	"title": "海滨闲居漫成 其四",
	"paragraphs": "风月宵来醉欲醒，云山长护日闲清。无情都作有情客，却觉有情无著情。",
	"id": "14cbb75a-eb7d-3d2f-b582-5687b9580595"
}, {
	"author": "钱穆",
	"title": "初上金马崙开始吟诗消遣",
	"paragraphs": "岁月峥嵘供作客，闲情垒郁且吟诗。试看穷谷千红紫，正待清溪一洗之。",
	"id": "14cbb75a-eb7d-3d2f-b582-5687b9580595"
}, {
	"author": "钱穆",
	"title": "重九登高原最高处海拔六千六百六十四英尺",
	"paragraphs": "炎徼乏秋意，客兴自登临。举目非乡土，关心是旧黔。雾滃天若晦，风黩气常阴。万壑飞身上，无堪豁吾襟。",
	"id": "14cbb75a-eb7d-3d2f-b582-5687b9580595"
}, {
	"author": "钱穆",
	"title": "湖滨客舍一小阁瞻眺最宜",
	"paragraphs": "小阁一瞻眺，湖山满眼前。云烟瞬百变，草树自嫣芊。即尔尘劳息，行神俱澹然。",
	"id": "14cbb75a-eb7d-3d2f-b582-5687b9580595"
}, {
	"author": "钱穆",
	"title": "怜雀",
	"paragraphs": "山雀鸣啾啾，往来集檐际。众雀忽纷散，一雀饮弹殪。怜尔性命微，乃供人游戏。雀逝继复来，飞鸣若无事。因叹人间世，亦复多此例。",
	"id": "14cbb75a-eb7d-3d2f-b582-5687b9580595"
}, {
	"author": "钱穆",
	"title": "坚万先生之属庚子游金山",
	"paragraphs": "清都绿玉树，灼灼瑶台春。攀花弄秀色，远赠天仙人。香风送紫蕊，直到扶桑津。耻掇世上艳，所贵心之尊。相思传一笑，聊欲示情亲。",
	"id": "14cbb75a-eb7d-3d2f-b582-5687b9580595"
}, {
	"author": "廉建中",
	"title": "赠内子惠毓明女士所绘秋色图",
	"paragraphs": "不是螳螂惯捕蝉，枫林集合亦前缘。鸟鸣如有枝头乐，鱼跃遥看荇带牵。篱落花开知岁晚，水边石出比心坚。且将红叶题诗句，入画秋容分外妍。",
	"id": "7001f1b6-b05d-3c1f-bb31-fbdadf8e7fe4"
}, {
	"author": "廉建中",
	"title": "有怀廉南湖居士",
	"paragraphs": "飘零身世泪沾巾，愧我蹉跎未显亲。廿载青毡师孟子，一方白露想伊人。沧桑政局看云幻，生死交情见性真。倘使迷途逢伯乐，驽骀字与鹤同驯。",
	"id": "7001f1b6-b05d-3c1f-bb31-fbdadf8e7fe4"
}, {
	"author": "廉建中",
	"title": "强耕星三十述怀征和赋得一律",
	"paragraphs": "三十如何作寿翁，重华当得庆登庸。年斋光武安耕读，学踵尼山立德功。孝养萱堂思考叔，义端眉案羡梁鸿。掌中既有明珠在，一醉茱萸定梦熊。",
	"id": "7001f1b6-b05d-3c1f-bb31-fbdadf8e7fe4"
}, {
	"author": "刘览庭",
	"title": "浪淘沙 游梅园二首 其一",
	"paragraphs": "寒梅着花频，倩影斜横。晶清玉洁冷于冰。浮动暗香还胜雪，含笑迎春。彻骨苦寒侵，竹翠松青。登高瞭望水云凝。一片汪洋波浩渺，涤尽浮名。",
	"id": "b2b02870-11ca-38c6-ae2e-94c36ff52ffa"
}, {
	"author": "刘览庭",
	"title": "浪淘沙 游梅园二首 其二",
	"paragraphs": "雪海暗香浮，春满枝头。红霞翠玉着苍虬。啸咏名园花解语，疏影风流。曲径喜通幽，洞阁台楼。念劬塔上望幽幽。万顷波涛奔泻里，一叶飞舟。",
	"id": "b2b02870-11ca-38c6-ae2e-94c36ff52ffa"
}, {
	"author": "陆玄默",
	"title": "散策",
	"paragraphs": "散策郊原外，林坰尽意行。云容开紫翠，鸟语出幽清。觅水频穿树，钩衣时被荆。归来天已晚，灯火万家明。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "金城桥晚眺 其一",
	"paragraphs": "宿雨新晴后，斜阳古渡头。水流分派急，帆影拍天浮。一一数归鸟，轻轻看浴鸥。金城几枝柳，摇落近中秋。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "金城桥晚眺 其二",
	"paragraphs": "日落凉风起，菱歌响水隈。乱山相向立，独雁过江来。大地兵戈急，浮生岁月催。残蝉何惨切，为尔一低徊。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "苦雨",
	"paragraphs": "醉眼秋风里，摩挲望不休。云浓千嶂失，雨久万家愁。滴点天疑漏，混茫地竟浮。老农心几碎，稻熟不曾收。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "雨后",
	"paragraphs": "雨云犹未敛，霹雳已声停。洗尽千峰绿，润回万里青。蚓歌起空院，蛙鼓集前汀。只觉炎蒸破，爽风入破棂。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "蠡湖闲眺",
	"paragraphs": "拄杖郊原外，江山莽苍中。烟笼千树翠，日浴半湖红。点点鸥相集，迢迢雁来通。垂杨春意泄，吹拂待轻风。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "梅花",
	"paragraphs": "冷岂嫌孤寂，开原不受怜。契心唯在素，能淡始真妍。应是瑶台种，相期绿萼仙。幽怀难索解，春信自年年。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "春柳",
	"paragraphs": "闻道东皇至，忙忙出郭邀。临流飞媚眼，弄影舞轻腰。宛转莺歌巧，呢喃燕语娇。长条无气力，踤地顺风飘。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "近来",
	"paragraphs": "老去风情在，近来乐事赊。新栽杨柳活，初试小桃花。春韭香堪剪，盐齑味可夸。蓬门无客至，邀月醉流霞。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "长广溪边 其一",
	"paragraphs": "独立长溪畔，闲望聊散愁。红霞怜反照，黄菊傲深秋。木落山添瘦，天寒水自流。罗网近加密，点点满汀州。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "长广溪边 其二",
	"paragraphs": "秋风吹苇白，秋气塞村城。消长阴阳理，荣枯物候情。燕归无喜色，雁去有哀声。佳丽江南地，从今寂寞生。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "游雪浪山用外父韵",
	"paragraphs": "驰誉遐迩久，莫道小峦岗。倚槛谭云阁，披襟独露堂。翠屏山宛宛，红树野茫茫。北望收帆处，桥横是石塘。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "踏青 其一",
	"paragraphs": "东风浩荡百花开，士女嬉春队队来。陌上相逢同一笑，大家都道踏青回。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "踏青 其二",
	"paragraphs": "久矣风流无小杜，行人犹忆杏花村。江南三月春明路，烟柳丝丝总断魂。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "花朝作",
	"paragraphs": "往年今日春如画，姹紫嫣红尽足夸。不道今年偏寂寂，余寒约住万枝花。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "大除夕 其一",
	"paragraphs": "残山剩水暗胡尘，满地干戈寄此身。祭罢新诗还自慰，黄龙痛饮待来春。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "大除夕 其二",
	"paragraphs": "三百六旬余此夕，万般生事属流光。天公夜半吹微雪，又与梅花助晓妆。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "唐平湖上 其一",
	"paragraphs": "过却清明错却春，一春懒作看花人。闲来只向湖边坐，鸥鹭忘机渐欲亲。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "唐平湖上 其二",
	"paragraphs": "湖面无风镜面平，绕堤杨柳有啼莺。不辞风露侵晨恶，柱杖来听第一声。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "游惠山不二法门三官殿 其一",
	"paragraphs": "山门朱漆佛金装，阖殿氤氲盛爇香。弥勒从旁开口笑，如来今借喇嘛光。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "游惠山不二法门三官殿 其二",
	"paragraphs": "尘封蛛网黯无光，一旦清除现妙庄。老佛归来倘相讶，莫疑人世又沧桑。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "看花",
	"paragraphs": "桃红李白丁香紫，次第开来又牡丹。居近名园原要福，看花日日到春残。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "梅里诗社成立，喜而赋诗，即以申贺 其一",
	"paragraphs": "吟坛重振喜开樽，苏我诗狂久蛰魂。愿与诸公齐戮力，开来继往得同论。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "梅里诗社成立，喜而赋诗，即以申贺 其二",
	"paragraphs": "自叹长吟自主张，推敲孰与索枯肠。申江报社当年事，今看文星聚故乡。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "梅里诗社成立，喜而赋诗，即以申贺 其三",
	"paragraphs": "红日丽天万象新，湖山放眼倍精神。深惭才薄诗无补，聊答清时作幸民。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "市政协纪念抗战胜利四十周年征文",
	"paragraphs": "已沦东北入强邻，蚕食鲸吞又虏尘。壮丽山河伤半壁，艰难抗战奋全民。金瓯未阙疮痍重，祖国于今日月新。痛定莫忘还抚痛，卌年前事记来真。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "雨中遣怀",
	"paragraphs": "十日淋浪愁出户，茅斋寂坐苦攒眉。染成草色春犹浅，老尽梅花意不知。眼涩窗昏书懒读，香残炉冷梦偏迟。余寒留得思沉饮，又值罂无滴酒时。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "梨花谢矣，为诗以悼，花倘有知，谅不我恨",
	"paragraphs": "怜汝芬芳怕汝残，愁颜相对若为欢。但贪着眼皆春色，从未关心到晓寒。带雨堕来应有恨，随风飘去可能安。嗟余客里惭称主，惆怅花前一倚栏。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "登锡山浮图",
	"paragraphs": "塔势冲霄立，巍然卓八埏。登临穷脚劲，磴道可梯天。雄奇藐禹州，玲珑冠大千。铃铎惊风语，觚棱耀日鲜。仰视接青冥，俯听绝喧阗。一城弹丸小，万舍鸡埘连。长蛇京沪道，蠕蠕东南偏。西风飒然至，飘飘竟欲仙。大隐归市廛，颇符清静诠。自阅人间世，谷陵几变迁。城郭犹是否，人民岂往年。藉此通禅意，更坚胜因缘。吾道终非邪，蜉蝣徒可怜。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "午后军嶂坞看桃花",
	"paragraphs": "二月江南军嶂路，露桃灼灼开无数。花花交映浅深红，占尽春光夸独步。倚娇作态媚东风，雾眼看花眼欲濛。却怪天公爱新巧，竟将青山嵌花中。花落花开花总好，乌帽来游伤怀抱。十年胡尘暗两京，战骨生苔萦蔓草。不断城头画角哀，风鹤惊涛时时来。百二关河无净土，白云何处绝氛埃。安得一片桃花水，重烦渔父作迷指。缘寻当日武陵春，泛宅浮家从此徙。",
	"id": "b49be8be-e5ac-3b23-b08c-5399b76a09a2"
}, {
	"author": "陆玄默",
	"title": "浣溪沙 野步",
	"paragraphs": "落日溪边杖白头，悠悠往事记来稠，古今谁挽水西流？野菊离披摧折尽，塞鸿归去岁时遒，荒寒萧索耐人愁。",
	"id": "b49be8be-e5ac-3b23-b08c-5399b76a09a2"
}, {
	"author": "胡汀鹭",
	"title": "为松岩研弟画并录旧作",
	"paragraphs": "粘天草色透帘栊，春恨如潮梦已空。几日轻寒连夜雨，桃花无力怯东风。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "自题松厓飞鸟图",
	"paragraphs": "攫石悬崖松倒植，破烟接翅鸟斜飞。江湖满地风波恶，试问相将何处归。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "山水三首 其一",
	"paragraphs": "半生无计谢尘缘，得一日闲便是仙。掷笔不禁长太息，此中容我结三椽。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "山水三首 其二",
	"paragraphs": "闻说山峰高插天，是中往往住飞仙。白云懒过峰头去，且在山腰一晌眠。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "山水三首 其三",
	"paragraphs": "冻云低压北风吹，正是围炉暖酒时。何处幽人驴子背，一鞭残雪苦吟诗。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "题二泉图",
	"paragraphs": "烹茶若用二泉水，齿颊生香诗更清。笑我三杯饮未歇，依然搜索句难成。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "多景楼",
	"paragraphs": "忆昔赏登多景楼，于今十五六春秋。沧桑劫换朱颜改，江水依然入海流。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "飞来峰",
	"paragraphs": "杭州西湖未曾到，常想湖边策短筇。听说湖山最胜处，嶙峋莫过飞来峰。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "题芭蕉天竹",
	"paragraphs": "破残蕉叶不堪书，风雪漫天逼岁除。写入辋川图画里，袁安高卧在蓬庐。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "金缕曲",
	"paragraphs": "应共山为寿。从寒空，危崖片石，群峰低首。自有才华称蕴藉，胸罗二十八宿。况清节、衣冠之后。爱惜羽翰异流俗，尽回翔、不下争鸡口。蝉似忍，鹤因瘦。苍天早已安排就，有多少、无端哀乐，心肝可呕。慧业三生愁一世，喜得朝云相守。且休问，开门无有。举目金瓯残又缺，正杜陵野老吞声候。来一醉，中山酒。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "念奴娇 每岁除日午后偕程子颂嘉游惠山登云起楼酌酒品茗习以为常，今程子卧病已逾三年，余则于客中过却，乙亥正月独游惠山归谱此解并作登楼别岁图以似颂嘉病榻卧游",
	"paragraphs": "西郊晴日，喜山眠、初醒偷闲时候。休问梅花开也未，且醉尊中浊酒。索债有人，追欢在我，清福能消受。鼓声爆竹，阑干云外依久。驹隙瞬过三年，同游旧侣，病卧文园瘦。自恨天涯常作客，漂泊饥未驱走。梦杳难寻，欢谁可拾，风景全非旧。嗒然归去，酒痕无复盈袖。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "翠楼吟",
	"paragraphs": "宿枕余醒，残衾恋梦，晓眠欲起还止。清明才过也，顿风里连吹红雨。柳丝如许。几曾挽东君，暂毋归去。相思处，低回寻遍，旧曾游路。凄楚。更一番寒，尽酿阴成雨，天公无主。华年随逝水，问明镜朱颜存否。深深庭宇，已翠欲成堆，不堪回顾。应须记，春魂多在，锦囊诗句。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "买陂塘 柳",
	"paragraphs": "尽潇潇，朝朝暮暮，韶华流水递换。封侯夫婿浑无主，休怪登楼肠断。东风软。记尽日飞絮，相和溪云乱。陌头西畔，看芳草粘天，斜阳满树，树外莺莺唤。分携处，折尽条长条短。青青朝雨新浣，离情别意将谁劝。日近长安天半。君莫管。说巧样描来，浅黛如山远。惊心有券。知此后江潭，同悲摇落，满目剩凄婉。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "醉花阴",
	"paragraphs": "柳絮搅成春似梦，往事如愁涌。抬眼只忪惺，沃雨夭桃，西子将心捧。寂寥院宇和谁共，绿净苔无缝。枝上子规啼，着意留春，听也何曾懂。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "浪淘沙",
	"paragraphs": "且莫说清明，总是天阴。梨花瘦到怯生生，我亦春衫犹未换，休道寒轻。后约杳难成，鱼雁无凭。寂寥庭院只愔愔。小鸟也知人意思，屋角呼晴。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "罗敷媚歌",
	"paragraphs": "初三望到团乐夜，香雾空濛。露湿花丛。小立闲阶只个侬。追思旧事心都冷。去日西风，今日东风，将离开到分外红。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "青玉案",
	"paragraphs": "几春风雨韶光瘦，问耐得轻寒否。上巳清明都过后，红丝千缕。相思系就，朵朵皆低首。高烧银烛明如昼，正妆卸、疏慵后。月转回廊相见骤，睡情依旧。香含檀口，春梦浓于酒。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "一斛珠",
	"paragraphs": "杯倾婪尾，东皇打叠归程意，春痕颗颗明珠记。醉梦回时，尚带琼浆味。闲庭水样深深地，麦秋寒到湘帘底。留春毕竟留无计。燕子归来，且把重门闭。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "南歌子",
	"paragraphs": "燕子怜春瘦，飞花喜雨肥。柳丝系住夕阳西。怪煞催归枝上子规啼。阑曲依廊转，帘垂着地齐。相思重到路应迷。多分春心都化作春泥。",
	"id": "9ef07bba-a036-3fc3-b7f8-a1eede6ace80"
}, {
	"author": "胡汀鹭",
	"title": "踏莎美人",
	"paragraphs": "竹影输凉，荔香媚雨，此间只合鸳鸯住。稚荷贴水绿田田，正是清和四月麦秋天。蛎粉墙低，虾须帘卷，个侬想已登临倦。阑干闲煞夕阳边，辜负宜晴宜雨一湖烟。",
	"id": "9ef07bba-a036-3fc3-b7f8-a1eede6ace80"
}, {
	"author": "顾毓琇",
	"title": "惠山",
	"paragraphs": "重过惠山寺，欣尝第二泉。烹茶松叶好，策杖石床前。濯足春申涧，清心太白莲。云林风致在，尘事莫留连。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "南华寺",
	"paragraphs": "顿悟离名相，真常不二门。菩萨非有树，叶落自归根。地净花无住，心明性乃存。一尘浑不染，万象尽皆春。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "惠泉",
	"paragraphs": "积翠中天几岁年，惠峰依旧听松泉。等闲高致三层月，慰藉平生万壑烟。渔隐溪山收画卷，茶香炉竹赎诗篇。贯华飞阁霞能举，强指湖波补散仙。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "纪念陈寅恪先生，和遗诗原韵",
	"paragraphs": "岭海永别岂前知，风义夙钦起远思。昔日比邻交似水，今宵寻梦难为词。才华盖世孤呻托，岁月著书老隐迟。失却光明观自在，色空澈悟独吟诗。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "乡思",
	"paragraphs": "我家居住虹桥湾，大树对门飞鸟闲。沿街可通孔圣庙，出城便上惠泉山。风吹五里花飞径，峰扰九龙石闭关。远望太湖波万顷，飞仙羽化入云间。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "茅庐",
	"paragraphs": "自结茅庐隐一樵，疏星点点耿天寥。乡音久断还看月，时雨偶来且听蕉。遥寺晚钟惊宿鸟，客船归梦阻残桥。流人苦望收京早，烽火家园柳万条。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "咏日寇投降和杜甫《闻官军收河南河北》",
	"paragraphs": "昊天不负我炎黄，日寇投降喜若狂。万里江乡疑梦寐，八年涕泪付汪洋。沙坪爆竹同欢庆，沪上萱闱岂可忘。雪尽马关奇耻辱，千秋百世永留芳。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "清平乐 长城",
	"paragraphs": "天青云远，海外来征雁。重到长城偕老伴，绕地行程几万。昆仑山上高峰，玉门杨柳春风。世界和平在望，掀天动地飞龙。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "临江仙",
	"paragraphs": "海外归来偕隐迹，峨眉重上征程，黄云秋半月光明。立马空东海，登高望太平。万顷太湖鼋渚赏，九龙峰下泉清，名园寄畅最留情。环翠茶堪醉，聚仙山有灵。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "六州歌头 拿破仑墓",
	"paragraphs": "重瞳项羽，功业败垂成。乌江渡，虞歌裹，楚歌声，黯伤神。壮志灭秦嬴，历战争，结同盟。邯郸役，鸿门宴，并光明。力拔山兮，盖世英雄梦，豪气纵横。看拿翁继武，欧陆起风云。茄鼓争鸣，一洲惊。问莱茵水，阿峰雪，经离乱，几飘零。时徒失，心犹壮，犯膻腥，作长征。黑海边头白，天寒冷，苦穷兵。烽火灭，疮痍满，恨难平。凭吊巍峨故墓，名王像，想见旗旌。怎黄沙白骨，空有泪如倾，劫后伤情。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "多丽 赠臧哲先兄",
	"paragraphs": "诗兴健，词宗六二开筵。想当年，书余管罢，一竿钓雪江边。待春风，山川乍丽，逢化雨，桃李争妍。佳士成千，名师盈百，白水黑山盛歌弦。讵一夜，沈阳变色，拔剑已凄然。秋风紧，长庚惊殒，辽海悲传。到头来，芦沟晓月，此仇难共青天。浪淘沙，断虹歇浦。花溅泪，落日长川。八载艰辛，一朝欢庆，归帆且喜上楼船。岂知又，翻云覆雨，孤岛谪群仙。蓬莱宴，今宵酒醉，明日吟先。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "摸鱼儿 秋声",
	"paragraphs": "更难收，莫愁烟雨，矶头燕子飞去。秦淮凝碧钟山紫，霜叶楼霞无数。秋勿住，吊井底胭脂，寂寞台城路。江山不语，问花落花开，花残花好，非雾亦非絮。楸枰裹，不道苍生尽误，几番风雨相妒。阴晴圆缺风知否，离合悲欢空诉。风莫舞，怕乱叶随风，席卷中原土。兴亡最苦，且共抚危栏，秋声环绕，更上一层处。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "贺新凉 惠泉",
	"paragraphs": "结草桃花胜。有高僧，普真性海，汲泉煮茗。风送幽篁湖匠巧，编竹垆兮松岭。试超逸，白云仙径。渔隐溪山猿鹤伴，孟端图，聊写茶烟剩。九龙啸，二泉应。流霞飞阁垂虹瞑。笑梁汾，去梯玩月，影留明镜。一曲情温传塞外，季子平安难问。想侧帽，填词夜兴。如梦峰峦醒后醉，积书岩，弹指韶光景。炼石补，纑塘咏。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "沁园春 遥祝慈亲六十寿",
	"paragraphs": "乞巧中庭，明河在天，倦眼旅人。忆晓月芦沟，白虹黄浦，经年烽火，匝地烟尘。妻子相随，家乡远别，佳节难为不夜春。任欢笑，且茅卢话旧，蕉舍吟新。思亲暧暧慈云，恐白发愁添老病身。愿康强逢吉，寿增鹤算。天常行健，儿自安贫。小步梅园，轻舟鼋渚，归去烹鲈更采莼。承平乐，看锡山无恙，金母为邻。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "疏影 题汪亚尘兄壁画并记韶关旧事",
	"paragraphs": "灵钟秀毓，写宋人笔意，横壁双幅。旧日园亭，梦里山川，难寻白石歌曲。游鱼不管晴和雨，但细数，池塘新竹。想露珠，叶底清圆，又是莲红菱绿。秋水南华旧寺，老僧宏佛法，曾渡三竺。顶礼峨眉，健步青城，芒鞋踏破阳朔。靠山傍水分明路，岂忍别，大江南北。待恁时，重返东篱，更赏渊明遗菊。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "角招 西湖",
	"paragraphs": "枝头瘦，西湖梦绕，丝丝击春柳。无心云出岫，飞鸟倦还，黄昏时候。江南似旧，拼一夜，青春如酒。剪雪新诗献奏，千秋击节高歌，与琴书为友。况有，暖香盈袖，寒梅倚笛，倩影人翘首。春归犹未久，那堪乱落，红叶千亩。波光欲溜，凉月照，湖滨分手。越水吴山永秀。又谁唱，醉翁吟，花前后。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "一萼红 采药",
	"paragraphs": "雾中寻，问寒山拾得，梅萼倘成林。童子应对，仙师采药，难见只为云深。翠柏共，苍松修竹，野花笑，异兽戏珍禽。白雪朱霞，流泉飞瀑，天籁清音。继往开来何事？忆涂山蜀水，动魄惊心。三峡雄伟，峨嵋秀丽，涛急波涌嘉陵。驼峰越，云游三竺，菩提树，唤醒梦沉沉。曾作昆仑客归，乐得闲吟。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "望海潮 南京",
	"paragraphs": "石城西峙，大江东去，豪华一代风流。朱雀桥边，金鸡巷里，归来燕子知休。曾泛后湖舟，忆落霞玄武，惊逐鸥游。花雨亭台，莫愁居处，总生愁。云山洗眼明眸。看飞花易聚，落叶难留。金粉胜朝，胭脂古井，谁人凭吊悲秋。扶醉上楼头，笑仰天蝼蚁，怀古夷犹。何若焚香煮茗，闲赏百花洲。",
	"id": "1f7f1cd7-a4f4-3903-8709-d61f5631e768"
}, {
	"author": "顾毓琇",
	"title": "解连环 凯歌行",
	"paragraphs": "边城离索，嗟西风坠柳，戍楼吹角。闻刁斗，披上征衣，又秣马厉兵，将军部曲。衰草寒烟，暗迤逦，祁连山麓。想疏星闪耀，淡月凄凉，遍地沙漠。班师凯歌行乐，料筵开玉门，酒满金谷。还记得，白雪高歌，对瀚海阑干，昊天星宿。赏月昆仑，寄塞外，江南红萼。趁今宵，载歌载舞，叮咛后约。",
	"id": "1f7f1cd7-a4f4-3903-8709-d61f5631e768"
}, {
	"author": "冯其庸",
	"title": "题紫藤",
	"paragraphs": "春风吹紫玉，满院尽飘香。无敌化工笔，天然即文章。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "经龟兹国二首 其一",
	"paragraphs": "地上仙宫五百闉，赤霞摇接北天门。平生看尽山千万，不及龟兹一片云。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "经龟兹国二首 其二",
	"paragraphs": "看尽龟兹十万峰，始知五岳也平庸。他年欲作徐霞客，走遍天西再向东。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题《忆太湖图》",
	"paragraphs": "一别故乡五十年，梦魂常绕太湖边。蠡园月色梅园梦，又似春云到眼前。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题《终南山马河滩图》",
	"paragraphs": "山围水绕马河滩，满眼春光欲画难。最是昨宵风雨后，桃花乱落碧溪间。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "呈湖山诗社张、诸二公",
	"paragraphs": "东林剩有草纵横，海内何人续旧盟。今日湖山重结社，振兴绝学仗先生。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "登终南山送灯台",
	"paragraphs": "群山簇簇兀斜阳，太乙峰高不可望。独立苍茫何所见，五陵红紫大河黄。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "香山访曹雪芹遗址",
	"paragraphs": "千古文章未尽才，江山如此觅君来。斜阳古道烟村暮，何处青山是夜台。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题自画葡萄",
	"paragraphs": "青藤一去有吴庐，传到齐璜道已疏。昨夜山阴大雪后，依稀梦见醉僧书。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "邓尉高家前访得梅村墓，墓已被毁，尚存墓基，在万树梅花丛中",
	"paragraphs": "天荒地老一诗翁，独立苍茫哭路穷。千古艰难唯一死，伤心岂独属娄东。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "秋",
	"paragraphs": "三秋未获故人书，春到滈河忆旧居。细雨槐香当日梦，满庭月色尚如初。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "感事",
	"paragraphs": "一枝一叶自千秋，风雨纵横入小楼。会与高人期物外，五千年事上心头。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "感事",
	"paragraphs": "千古文章定有知，乌台今日已无诗。何妨海角天涯去，看尽惊涛起落时。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "感事寄古津二首 其一",
	"paragraphs": "漫天风雨读骚辞，正是众芳摇落时。晚节莫嫌黄菊瘦，天南尚有故人思。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "感事寄古津二首 其二",
	"paragraphs": "红楼抄罢雨丝丝，正是春归花落时。千古文章多血泪，伤心最此断肠词。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题刘海老十上黄山",
	"paragraphs": "黄岳归来两袖云，人间一笑太纷纷。多公又奋如椽笔，挥洒清风满乾坤。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "庚午秋自天水至兰州，车行丛山中，一路秋色如画，黄叶满山，过碧玉村，风光更浓，过马营，昔日戍边屯兵之马营也，因赋一绝",
	"paragraphs": "黄叶漫山碧玉村，秋风匹马到前屯。匆匆行色皋兰道，千里高原销客魂。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "访古阳关遗址",
	"paragraphs": "柳枝折尽到阳关，始信人间离别难。唱罢渭城西去曲，黄沙漠漠路漫漫。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "癸酉九月九日，予自京飞乌鲁木齐，先至高昌、交河故城，再到伊宁，越天山至库车，即拟去喀什，登昆仑山感赋一绝。九月十九日于库车改定",
	"paragraphs": "老来壮志未消磨，西望关山意气多。横绝流沙逾瀚海，昆仑直上竟如何。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "哭老舍",
	"paragraphs": "沉江屈子为忧国，忍死马迁要著文。日月江河同不废，千秋又哭舍予坟。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "和田临别赠雒政委",
	"paragraphs": "与君相见昆仑前，白玉如脂酒似泉。莫负明年沙海约，驼铃声到古城边。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "香港一九九七年回归祖国，长城勒铭，感而有作",
	"paragraphs": "国耻百年一旦消，山河万里入衿袍。长城绝顶望乡国，佳气神州日日高。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题黄龙寺",
	"paragraphs": "人到黄龙已是仙，劝君饱喝黄龙泉。我生到此应知福，李杜苏黄让我先。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "过雪宝顶",
	"paragraphs": "湾环曲折到山顶，雪压冰封万里银。最喜朦胧云雪里，大千世界一混沌。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题乌什城",
	"paragraphs": "西来万里拜孤城，燕子山高有勒铭。此去关山多峡路，烽台犹扼迭里门。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题塔什库尔干朅盘陀古城",
	"paragraphs": "高原万古朅盘城，负笈东归有圣僧。我到九天寻旧迹，白云半掩土墙横。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题格登碑",
	"paragraphs": "十年梦想到乌孙，万里来参国士魂。今日格登碑下过，残阳似血马如云。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题《秋瓜图》",
	"paragraphs": "老去种瓜只是痴，枝枝叶叶尽相思。瓜红叶老人何在，六十年前乞食时。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题《红梅图》",
	"paragraphs": "雪骨冰枝驿路边，风风雨雨自年年。天涯为慰伤心客，先报春光到眼前。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "校评《红楼梦》罢，率题两绝 其一",
	"paragraphs": "老去校红只是痴，芹溪心事几人知。惟将一把伤心泪，洒向苍苍问砚脂。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "校评《红楼梦》罢，率题两绝 其二",
	"paragraphs": "一梦红楼五十年，相看白发已盈颠。梦中多少忧生意，老去方知梦阮癫。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "读《大唐西域记》玄奘至尼壤指纳缚波、楼兰有感",
	"paragraphs": "楼兰故国尚依稀，杖策东归雪满衣。万死艰难逾大漠，热风吹送一僧归。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "昆仑顶上放歌",
	"paragraphs": "三上昆仑意更赊，最高峰顶望中华。神州处处多佳气，目尽青天到海涯。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "明铁盖山口玄奘东归入境处立碑,诗以纪实",
	"paragraphs": "万古昆仑乌不穿，孤僧策杖拨云烟。一千三百年前事，凭仗丰碑证旧缘。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "篱豆",
	"paragraphs": "篱落秋光入画来，满墙紫玉绿云堆。山家自有田园乐，抛尽黄金买不回。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "忆江南",
	"paragraphs": "江南一片米家山，烟雨濛濛水水连。几曲渔歌知日晚，归来浊酒趁鱼鲜。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "赠太原张颔先生二首 其一",
	"paragraphs": "侯马一书天下惊，牛棚七载命如倾。艰难我亦过来者，欲向先生问耦耕。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "赠太原张颔先生二首 其二",
	"paragraphs": "学海无涯苦作根，先生勤学赛朝暾。等身著作行天下，易道犹称未济尊。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "得无锡沈绍祖兄来书问平安，诗以答之",
	"paragraphs": "浩浩长江水，悠悠隔两京。夕阳钟岳影，冷月夜窗情。鱼雁久沉寂，风云一变更。何须问消息，冰雪故人心。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "游喀纳斯湖，宿哈巴河一连，此处为中国之最北端，虽九月已寒冷彻骨，夜不能寐，枕上看窗外繁星若灿，口占",
	"paragraphs": "西行万里到边州，一宿戍楼百感稠。窗外繁星疑入户，枕边归梦绕红楼。平生行役今称最，他日相逢话昔游。明早杨鞭纵马去，直奔哈八过滩流。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题画",
	"paragraphs": "三上昆仑亦壮哉，万山重叠雪莲开。夕阳西下燕支色，爽气东来白玉堆。肃立千峰韩帅阵，奔腾万马奚官台。问君曾到西天否，紫岫青峦逐眼来。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "题画",
	"paragraphs": "昆仑西上郁葱葱，千朵莲花碧海中。到此几疑身是梦，一声低吟万峰同。平生踏遍天山路，几度来参碧玉宫。此去藐姑无太远，他年绁马到阆风。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "余江干校即事",
	"paragraphs": "三年从事到江西，手植新桐与屋齐。门外青山对图画，屋前流水入梅溪。西崦日落锦为幔，东谷云生玉作蜺。最是村南行不足，红缨花映白沙堤。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "一别",
	"paragraphs": "一别故乡三万里，归心常逐白云飞。酒酣始觉旧朋少，梦冷正怜骨肉微。月上高城添瘦影，风来塞北薄寒衣。茫茫南国秋风起，日暮高堂望子归。",
	"id": "99098980-48b7-3cf2-9a2f-a55c258ff35b"
}, {
	"author": "冯其庸",
	"title": "登嘉峪关城楼",
	"paragraphs": "天下雄关大漠东，西行万里尽沙龙。祁连山色连天白，居塞烽墩匝地红。满目山河增感慨，一身风雪识穷通。登楼老去无限意，一笑扬鞭夕照中。",
	"id": "99098980-48b7-3cf2-9a2f-a55c258ff35b"
}]