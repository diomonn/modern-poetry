[{
	"author": "杨民仁",
	"title": "献给刘公晓光七秩寿诗二首 其一",
	"paragraphs": "杯酒纵横自在游，元龙豪气著神州。秦楼名赋齐眉曲，海屋频添蓬岛筹。七秩筵开梅晋爵，三多衍庆竹迎眸。青山夕照馀年好，往日今番回不侔。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "献给刘公晓光七秩寿诗二首 其二",
	"paragraphs": "喜到新正七十龄，吴门欣祝老人星。诗歌文治情无限，笔洒光华挥不停。雨后夕阳分外艳，风前晚菊倍添馨。人生淡泊精神朗，骇浪惊涛不坏身。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "步和叶云老丙辰仲秋去沪别乡友一律",
	"paragraphs": "正是中秋节近时，一轮凉月伴孤枝。重临歇浦行何速，约叙吴门会不迟。为访至交欣话旧，莫因防震转犹移。急宜携手同车去，共乐残年喜可知。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "挽刘晓光先生三首 其一",
	"paragraphs": "白首论交曾几年，顿惊化鹤涕涟涟。遗编逸韵垂千古，经世文章启后贤。再到吴门空仰望，重温胥口叹无缘。欲亲謦欬人何在，闇雨随风入梦牵。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "挽刘晓光先生三首 其二",
	"paragraphs": "杯酒纵横江汉间，豪情逸兴寄湖山。荷香透送青云路，天上人间总一般。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "挽刘晓光先生三首 其三",
	"paragraphs": "十年蠖屈不求名，磊落襟怀自在行。秋月春风尘事了，怡然一笑上瑶京。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "挽刘晓光先生",
	"paragraphs": "小楼病卧正心烧，惊报吴门一老凋。太息去秋成永别，难禁泪水竟如潮。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "读王益初老先生韵和叶先生消夏曲",
	"paragraphs": "花香暗送夜深深，世外桃源梦里寻。既许炎天张火伞，何妨一曲赠知音。敲棋子落神机算，洒汗云来风雨侵。毕竟暑中多韵事，绿荫丛处听蝉吟。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "韵和叶老“春晚闻笛”",
	"paragraphs": "懒扫落红自有情，馀霞一抹远山横。而今谱入笛腔里，吹出楼头怨女声。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "原韵答谢陈以光先生赠诗送行",
	"paragraphs": "一周一相见，兴到也谈诗。此日暂言别，归来菊放时。年衰人已老，笔涩难为词。但愿春常在，和风处处吹。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "江城吴老招饮，赋此致谢",
	"paragraphs": "七月江南宴，今宵又共欢。灯红消白发，酒绿泻青盘。盛意藏胸腹，深情寄胆肝。新天多异彩，愿得百年看。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "叶老云峰赠诗四首原韵答谢 其一",
	"paragraphs": "黄花看罢又梅花，到处风光自有加。千里飞航顷刻到，申江底事话天涯。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "叶老云峰赠诗四首原韵答谢 其二",
	"paragraphs": "诗潮滚滚伴君行，难写今番离别情。莫说年衰吾老矣，生花笔底自纵横。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "叶老云峰赠诗四首原韵答谢 其三",
	"paragraphs": "两度春申两季连，天伦乐聚更忻然。遥知共醉团圞夜，笑看孙儿喜不眠。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "叶老云峰赠诗四首原韵答谢 其四",
	"paragraphs": "一枝妙笔果无伦，读到君诗满室春。愧我中空清似水，难将锦句报春申。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "桃花诗",
	"paragraphs": "春光九十惯飞花，大块文章景物华。迎到渡头馀落日，映来人面透笼纱。千秋冰玉名传扇，一代风流艳似霞。曾问瑶池当侍者，天生丽质众相誇。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "嘘寒吟二律 其一",
	"paragraphs": "细推物理悟纵横，噩噩浑浑浊复清。此事多艰穷则变，情缘未断死还生。花明柳暗村先设，路转峰回亭早成。暑往寒来随斗转，不分明处自分明。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "嘘寒吟二律 其二",
	"paragraphs": "关张无命待何如，万虑千愁尽子虚。假作真兮真即假，无求有处有还无。江山似锦看新日，风雨如荼忆故吾。石破天惊明气运，天为鼎也地为炉。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "叶云峰先生再赴申江赋此致意",
	"paragraphs": "浪迹江湖似走蓬，任他墨守与输攻。每惭对酒词难就，常恨敲棋技未工。世事随缘多乐意，人生到处总从容。神州今得换新貌，垂暮年华不算空。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "韵和叶云老溪边纳凉二首 其一",
	"paragraphs": "暑中犹记揖高门，佳木葱茏街后村。山似屏风云似帐，一湾流水乐晨昏。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "韵和叶云老溪边纳凉二首 其二",
	"paragraphs": "满目新天无旧尘，桃源避世更何人。夕阳竟比朝阳好，林下优游养性真。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "戊午花朝怀友人",
	"paragraphs": "且折盆花供一枝，对花小饮莫言诗。吴中俊彦嗟云散，江邑高人怅远离。漫道投书能解意，翻教魂梦动遐思。相知相咏夜难寐，愿逐春风送旧知。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "吕老兆棠先生古稀荣庆成七律二章敬祝千秋 其一",
	"paragraphs": "寿域今跻七十庚，飞花瑞雪自轻盈。丰年兆徵齐民乐，砂邑棠生香气迎。铁画银钩追北海，潘江谢月惊群英。欣看矍铄精神好，玩水游山任意行。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "吕老兆棠先生古稀荣庆成七律二章敬祝千秋 其二",
	"paragraphs": "景运重开盛世天，喜登耄耋舞蹁跹。风流跌宕真高士，巽退谦和是隐贤。江水东流长浩浩，福缘汇至自年年。会当快饮三杯酒，大好河山色更妍。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "八十自述二首 其一",
	"paragraphs": "八十韶华指眼过，奈无建树枉蹉跎。一身傲骨难随俗，半世驰驱锋未磨。棋石有情慰岁月，诗书何辜废铜驼。卅年桃李都成实，倍使馀生感慨多。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "八十自述二首 其二",
	"paragraphs": "行年八秩更何求，欲借春光二十秋。大地欢虞今易色，神州鼓舞启新猷。军民振奋齐团结，青老争先超美欧。我亦欣然心激荡，东风透送远山陬。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "书赠文艺工作者",
	"paragraphs": "胡天风雨压神州，鹿鹿纷纷遍地愁。鸣玉无瑕遭鬼妒，弹冠意想觅封侯。唱随乐作分飞燕，杨柳词成阶下囚。乃圣乃神明决策，武威一击扫群尤。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "虚度八十深荷叶老惠赐五言三律敬步原韵并乞郢政 其一",
	"paragraphs": "奔走恋衣食，纵横大地宽。乱离知疾苦，健旺喜身安。亲友多分散，依稀梦里翰。小楼棋一局，白首自寻欢。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "虚度八十深荷叶老惠赐五言三律敬步原韵并乞郢政 其二",
	"paragraphs": "一枕黄粱梦，林泉志更坚。虽云臭老九，何处不飞仙。桃李三千树，浮沈几十年。论交在晚岁，清谊感云天。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "虚度八十深荷叶老惠赐五言三律敬步原韵并乞郢政 其三",
	"paragraphs": "云里花香送，飞来百丈馨。芬芳盈四野，妙语解馀龄。体健身康泰，风清月满庭。相期长洒落，谈笑共安宁。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "迎叶云老回里二首 其一",
	"paragraphs": "申江辞别赋归来，百里车行顷刻回。且喜莺飞春未去，花间载酒自徘徊。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "迎叶云老回里二首 其二",
	"paragraphs": "半载睽违魂梦思，离情如水亦如丝。去年揖别何其速，此日重逢却感迟。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "天鹏大兄八秩华诞二首 其一",
	"paragraphs": "寿域初添八十龄，无边晚景乐光明。中原宁静干戈戢，遍地欢歌四化声。尽有闲情耽弹唱，更无纷扰避刀兵。教觥旨酒诗千首，天外留香不计名。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "天鹏大兄八秩华诞二首 其二",
	"paragraphs": "晤谈樽酒订诗盟，转眼于今八秩迎。沪渎梦回曾寄榻，蓉城茗话更思卿。雄风依旧精神爽，壮志未酬感慨鸣。野鹤闲云蓬岛客，敢遽梨枣祝长生。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "咏风叶老先生七秩志庆二首 其一",
	"paragraphs": "杖国于今享大年，悠闲自在小神仙。中郎有女书能读，伯道无儿俗虑捐。曾向川中劳案牍，也从沪浙侣高贤。文章诗赋传南北，名重江东岂偶然。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "咏风叶老先生七秩志庆二首 其二",
	"paragraphs": "七十高龄酒一觥，西池梨枣祝长生。筹添海屋春常驻，日映扶桑景更明。翠柏苍松迎舞鹤，青山绿水听流莺。争名夺利知多少，息影林泉遍体轻。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "以光先生六秩荣庆",
	"paragraphs": "花甲年华五福臻，上天遥赐玉麒麟。含饴喜弄孙儿乐，杯酒长吟诗赋频。朝晚奔驰勤职守，晨昏劳瘁育新人。但期四化齐心赶，何惜衰颓老迈身。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "答李西庚二首 其一",
	"paragraphs": "四大皆空我亦无，无中生有有还虚。玄微自古神仙说，佛号由来遁世呼。不向三山求幻迹，却从五岳看苍梧。有无无有何须问，洒脱依然一故吾。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "答李西庚二首 其二",
	"paragraphs": "低头合掌念弥陀，一串牟尼想蜜多。究竟涅槃槃究竟，摩诃揭谛谛摩诃。色空空色原如梦，无有有无般若波。三藐三菩提妙境，经言佛旨意云何。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "“电灯”系陈以光先生近作，兹依韵奉和",
	"paragraphs": "玄天降下几星星，未许姮娥佔一庭。紫线高悬翡翠瓦，红霓近照琉璃厅。光来何处原无迹，灯立虚空却有形。烨烨田头同白日，三秋苦战颂宁馨。",
	"id": "2902b765-9fed-3e6e-931f-5b730857cee1"
}, {
	"author": "杨民仁",
	"title": "“花朝雨”依原韵",
	"paragraphs": "仙葩异果出西天，东土留根亦偶然。吉日花朝云淡淡，生辰小雨寿绵绵。闲来且赋清平曲，兴到还书玉女笺。啸傲山林人未识，不须爱护不须怜。",
	"id": "2902b765-9fed-3e6e-931f-5b730857cee1"
}, {
	"author": "吴天鹏",
	"title": "奉和益老散步中山公园四绝 其一",
	"paragraphs": "挚友行吟出院门，乍惊节序又秋分。木樨林里蝉声噪，犹喜莲塘泛绿痕。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "奉和益老散步中山公园四绝 其二",
	"paragraphs": "日寇侵淩风雨遒，名湖雪浪尚存留。参天树木浓荫庇，历尽沧桑春复秋。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "奉和益老散步中山公园四绝 其三",
	"paragraphs": "姑苏移此一株槐，蜷曲枝桠不染埃。鸟语蝉鸣迎夕照，孤霞一片染南陔。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "奉和益老散步中山公园四绝 其四",
	"paragraphs": "深秋胜似艳阳天，红白紫薇色更妍。感谢园丁勤照拂，斯花盛放已经年。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "奉和王益初吟友茗叙四绝 其一",
	"paragraphs": "雪浪湖边绿树丛，故园秋色晚晴中。风流人物今称颂，万里河山一片红。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "奉和王益初吟友茗叙四绝 其二",
	"paragraphs": "逝水韶华近晚秋，天高云淡自悠悠。花香鸟语心怀乐，到处园林任漫游。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "奉和王益初吟友茗叙四绝 其三",
	"paragraphs": "品茗幽斋已数回，亭前拾翠共徘徊。木樨也解游人意，缓缓甜香阵阵来。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "奉和王益初吟友茗叙四绝 其四",
	"paragraphs": "年迈无如步履迟，已凉天气未寒时。江南风物今胜昔，合与讴歌酒一卮。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "奉和益初大兄二绝 其一",
	"paragraphs": "相逢回首话当年，沪渎归来共一船。马乱兵荒恨畴昔，风流人物数今天。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "奉和益初大兄二绝 其二",
	"paragraphs": "几度闲谈相感娱，园林小憩步徐徐。蒙君馈赠双沟酒，且嚼新诗尽一盂。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "秋兴二首 其一",
	"paragraphs": "秋光胜似春光好，信步行吟一望收。露冷风高人寂寞，香飘丹桂自稠稠。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "秋兴二首 其二",
	"paragraphs": "脉脉幽香次第开，花繁重粟净尘埃。如能酿得桂花酒，邀客举杯抒咏怀。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "与王老茶叙公园遇雨偕往芙蓉小酌寄兴二首 其一",
	"paragraphs": "滂沱大雨涨秋池，茶叙兼邀酒一卮。亭角勾留添逸兴，芙蓉对酌寄吟思。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "与王老茶叙公园遇雨偕往芙蓉小酌寄兴二首 其二",
	"paragraphs": "廿年国祚繁华日，四海升平共庆时。举世推崇毛主席，全民遐迩乐滋滋。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "西外小酌归途偶成",
	"paragraphs": "寒鸦阵阵碧空啼，一路行吟夕照西。福地年年大变样，彩虹南北柳荫堤。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "道经南菁澄翰和益老",
	"paragraphs": "巍峨黉舍大翻新，曩昔曾为执教人。北往连云南沪渎，今犹留得劫馀身。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "悼韩晋藩逝世周年二首 其一",
	"paragraphs": "识荆卅载笑谈新，小别遽成隔世人。艺苑高风仙鹤去，云林世许是前身。",
	"id": "8cb373ca-ef04-3bfd-aba5-14c7e6e5caee"
}, {
	"author": "吴天鹏",
	"title": "悼韩晋藩逝世周年二首 其二",
	"paragraphs": "去年除夕聆鸺啼，噩耗惊传泣路西。一染沈疴竟不起，于今草长墓门堤。",
	"id": "8cb373ca-ef04-3bfd-aba5-14c7e6e5caee"
}, {
	"author": "孙俊在",
	"title": "四十初度摄影自题",
	"paragraphs": "来日虽长去日多，行年不惑已蹉跎。曾经花柳千杯醉，历尽沧桑万事磨。玩赋吟诗怀北斗，昨非今是醒南柯。镜中留得年光住，休唱唐寅一世歌。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "暮春遣怀",
	"paragraphs": "浓阴成幕翠成帏，小立怡情对夕晖。海外烟云游子意，天边鸿雁故人违。花残枝上无心管，春去江南有梦归。惆怅半生尘世事，红英香絮一时飞。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "春游",
	"paragraphs": "三月江南春意浓，相携朋好买游骢。连天麦浪层层绿，隔岸桃花树树红。村女单衣溪水畔，牧童短笛夕阳中。眼前一幅辋川画，点缀风光特地工。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "画眉",
	"paragraphs": "孤负张郎笔一枝，凝眸何处说相思。三春花鸟知人意，千种风情揽镜时。秋黛轻描传旧恨，朝霞浅映斗芳姿。饶他柳叶茧蛾样，尽够销魂入艳诗。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "题亡妇遗影",
	"paragraphs": "海天鹣鲽自西东，隔断蓬山路几重。未许春风赋桃李，翻因秋露泣芙蓉。慈亲永系重帏念，佳偶徒成一面逢。苒苒彩云终易散，不堪憔悴对遗容。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "日寇侵袭避难苏北，夜不成寐，率成二律，即请章松庵孝廉斧正 其一",
	"paragraphs": "飘泊他乡西复东，神州到处尽罡风。相从避地干戈后，共度流年患难中。万里烽烟心胆碎，千村啼哭路途穷。国仇家恨滔滔是，愿请长缨跨玉骢。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "日寇侵袭避难苏北，夜不成寐，率成二律，即请章松庵孝廉斧正 其二",
	"paragraphs": "劫数能逃命不穷，应将至意谢天公。三更明月凄凉白，一点孤灯暗淡红。往事已随流水去，近年愈觉读书空。平生总为多情累，旧恨新愁到处同。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "前作意有未尽续赋一律",
	"paragraphs": "春来旧梦怕重温，遥忆江南尽泪痕。布被年深难引睡，瓦盘膏浅易成昏。关心最是五更漏，回首难忘一饭恩。千里故园今夜永，不堪风月满柴门。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "中师训练班结束，诸学员索诗留念",
	"paragraphs": "栗六风尘十载馀，小楼一角好安居。家多桂冠论文客，门走云鬟问字车。休恨人生常聚散，惯看世事几乘除。从今分道扬镳日，莫教长沙志未抒。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "抗战胜利后感怀二律 其一",
	"paragraphs": "家近难归暗自愁，往来无碍羡扁舟。文书惯伏公门案，局促幽居小角楼。经乱未将家计理，有钱还作少年游。从今鞭著祖生后，不信蹉跎到白头。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "抗战胜利后感怀二律 其二",
	"paragraphs": "重光日月旧江山，到处闲游兴未衰。纵使青蚨随手尽，何须长铗向人弹。悲欢离合从头数，艰苦辛劳亦自安。三十六年荏苒过，全亏春意未阑珊。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "感时",
	"paragraphs": "国土沦亡记大仇，中原北望泪难收。门无鸡狗三千客，梦有燕云十六州。徒负雄心效越主，满怀遗憾看吴钩。平生唯一违心事，投笔从戎志未酬。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "秋夜不寐",
	"paragraphs": "四壁秋虫唧唧鸣，无眠转侧夜三更。如盘明月当窗照，似水新凉自脚生。往事萦怀同梦影，频年浪迹远亲朋。眼前又一惊心事，镜里鬓霜逐渐呈。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "日冠侵沪时，曾至西郊避乱数日，解放后下乡参加义务劳动，又至西郊，在农村小学休息",
	"paragraphs": "曾记桃源一避秦，重来景物焕然新。豪绅地主云烟灭，干部农民唇齿亲。但见家家喜饱暖，不须岁岁话酸辛。眼前环境无边好，羡煞田间识字民。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "清明节与师训班同仁聚餐即席感赋",
	"paragraphs": "奏罢弦歌暂息机，清明时节午风微。和平饭店人欢宴，黄浦公园鸟自飞。廿载重来尚有误，百年将半渐知非。当前景物无边好，卖酒楼头一解衣。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "寄怀吴继奋医师",
	"paragraphs": "相处经年襟袂分，严冬过后又春耕。添衣须贾怜寒士，下药华陀祛病根。才拙尚遭同伴忌，囊空易负故人恩。何当争取回申日，畅叙离衷置酒樽。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "留别煤矿学校语文组诸同仁",
	"paragraphs": "玩赋吟诗兼养真，频年孤独少同声。乍逢萍水论文友，遽唱骊歌惜别身。天上原无永圆月，世间还有再来春。行看桃李成蹊日，不负权修志树人。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "感时",
	"paragraphs": "京华冠盖集如云，文武全才著宿名。四化热忱浑似火，万民努力有同心。奈何理论水中月，既定方针纸上兵。政策于今难落实，前途何日见光明。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "游青海上谷",
	"paragraphs": "上谷荒崖百级梯，诗囊香碗手亲携。云从山脊行边出，天向芜平尽处低。古墓树稀群雀噪，远村人静无鸡啼。边疆高地风光好，游兴正浓日已西。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "咏美人风筝",
	"paragraphs": "万里晴空眼界宽，美人天上步姗姗。长裙广袖迎风舞，雾鬓云鬟入梦欢。弱线能牵千丈远，轻罗可奈九霄寒。环肥燕瘦原无异，巾帼于今一样看。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "黑龙江舞女",
	"paragraphs": "霞飞路上夕阳斜，舞女凝妆上电车。娇嫩容颜堪似玉，苗条躯体宛如蛇。文身皮袄巴黎缎，贴肉衬衣印度纱。若问阿侬原籍贯，黑龙江畔已无家。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "风烛",
	"paragraphs": "风烛浮生强自宽，百年已份亦堪哀。技高冯妇惹讥刺，才尽江郎愧老残。人世波涛多阅历，天涯沦落感孤单。眼前处境终非善，应付裕如事事难。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "七十述怀",
	"paragraphs": "年华风柳共飘萧，历尽艰辛志未消。梦里亲朋新旧鬼，眼前人物去来潮。不堪愁听山阳笛，何用空吹吴市箫。七十而从心所欲，残杯冷炙亦逍遥。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "八十述怀",
	"paragraphs": "忧患潜催岁月驰，悠悠八秩耐寻思。命途坎坷终难免，人海波涛强自支。绿鬓纵无持久日，白头尚有业馀时。犹期学到中西贯，且吐春蚕欲尽丝。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "庆祝上海澄衷中学建校九十周年",
	"paragraphs": "教育能推国步轮，黉宫九秩著春申。已从学记开先路，不负权修志树人。培植英才裨四化，匡扶伟业继千春。行看桃李瀛寰满，曾忝皋比谊倍深。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "岁末感赋",
	"paragraphs": "韶华倏忽又残年，感慨随时涌万千。得福幸能儿女孝，虚怀常羡友朋贤。无求每觉人情厚，有患方知世路难。垂老幽闲弄翰墨，附庸风雅颂尧天。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "自勉",
	"paragraphs": "入世原知道路艰，浑浑噩噩遣流年。文章满纸书生累，风雨同窗学友贤。向往鳌头忙握管，应随骥尾速加鞭。休愁耄耋黄昏近，馀热尚存信念坚。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "重到老同学吴文棫家",
	"paragraphs": "不到华堂十载馀，重来还认旧楼居。墙间犹迹儿时墨，架上尚存校过书。满院枇杷荫未改，侵阶萱草茂于初。高堂白发殷勤问，音讯频年曷故疏。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "失眠口占",
	"paragraphs": "酒醒更深惘惘宵，凭添倦枕感无聊。乱蛩声扰南柯梦，残月光明北斗杓。往日亲朋新旧鬼，今朝人物去来潮。暮年已觉生为累，又恐多愁业未消。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "思家",
	"paragraphs": "故国迢迢隔，音书望眼赊。有身常作客，无梦不还家。世味淡如水，人情薄似纱。何当蠲浊念，归去话桑麻。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "春雪",
	"paragraphs": "一白浑无际，顿教路径迷。絮飘沈复起，监撒是耶非。瑞气充寰宇，春风指水溪。黎民已饱暖，卒岁不愁衣。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "八十六岁诞辰感怀",
	"paragraphs": "岁月匆匆去，吾今八六翁。沧桑人事改，阅历笑谈中。悟得盛衰理，自然规律通。休嗟耄耋届，不负夕阳红。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "羞对",
	"paragraphs": "羞对菱花理晚妆，珠帘卷上绿纱窗。痴情最是楼头月，照影鲛绡强作双。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "闲居杂咏三首 其一",
	"paragraphs": "一盏清茶活火烹，酿花天气悄寒生。荒斋整日无人到，闲听檐前雀噪声。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "闲居杂咏三首 其二",
	"paragraphs": "曲池芹藻漾清幽，草自芳菲水自流。几度寻春归去晚，夕阳红上板桥头。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "闲居杂咏三首 其三",
	"paragraphs": "一支烟卷一杯茶，习习生香满径花。闲坐小窗点旧什，且将红粉当丹砂。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "飞机中即景",
	"paragraphs": "行役江南到处家，长飞瞬息便京华。太湖云彩朦胧过，翼底姑苏塔影斜。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "偶成",
	"paragraphs": "揽镜自嗤两鬓丝，回头往事耐寻思。今看问字童孙辈，宛似当年总角时。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "偕诸友及眷属泛舟鹅湖",
	"paragraphs": "并坐船窗笑语亲，双双俪影照湖滨。眼前多少如花女，尽是鹅湖画里人。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "周仲华索诗留念",
	"paragraphs": "甲子重逢岁序加，千红万紫缀中华。宏图四化已如锦，色织更添锦上花。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "偶感",
	"paragraphs": "吏部文章工部诗，兼攻外语少年时。中西学问成何用，愁绝萧郎鬓渐丝。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "中秋不见月",
	"paragraphs": "佳节年年感客情，今宵无月倍凄清。浮云遮尽人间丑，为怕嫦娥慧眼明。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "敌伪时期舟过狼山有感",
	"paragraphs": "征程竟夕御风行，一叶扁舟破浪轻。山色不知人事改，春来还发旧时青。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "工地休息",
	"paragraphs": "从来青海少人烟，一片荒山野地连。闲坐垄边时极目，白云何处故乡天。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "送同伴遣返沪二首 其一",
	"paragraphs": "飞絮红英无夕阳，长亭送别折垂杨。家山亲友如相问，漫道旅人忘旧乡。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "送同伴遣返沪二首 其二",
	"paragraphs": "万水千山一路行，他乡客久也关情。知君此去应怀旧，青海湖光映月明。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "夜归",
	"paragraphs": "老病踉跄苦步行，荒郊孤独倍心惊。多情唯有天边月，犹为离人照路明。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "夏日同伴收工回队常以丝竹自娱闻而感赋",
	"paragraphs": "劳动归来四体轻，闲调丝竹晚风清。关心漫把离乡曲，奏与羁人带泪听。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "俚句一绝",
	"paragraphs": "四大皆空无挂牵，六根清净作神仙。人生只合边疆死，白雪黄沙好墓田。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "书画出版社陶臻平持纪念册索题，因书二十八字，以应以勖",
	"paragraphs": "书画清高养性情，光辉文物古传今。江山代有才人出，不让前贤专美名。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "京沪道中口占",
	"paragraphs": "辘辘京沪道上轮，每因山水悔风尘。此生已被儒冠误，莫把儒冠误后人。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "南昌旅馆题壁",
	"paragraphs": "江湖浪迹十年馀，又见春光到客居。窗外花枝宛似笑，为窥有妇亦鳏鱼。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "客中卧病",
	"paragraphs": "他乡又是一春残，卧病伤怀感百端。为怕高堂添白发，家书犹自说平安。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "梦泛南湖",
	"paragraphs": "寂寂清宵凤枕孤，梦中犹自泛南湖。十年不踏嘉兴路，为问船娘忆我无。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "重到南菁中学四首 其一",
	"paragraphs": "学书学剑两无成，旧地重临百感生。啼鸟枝头应识我，隔窗曾和读书声。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "重到南菁中学四首 其二",
	"paragraphs": "校园风月旧池台，花为春寒半未开。还是莓苔情意好，年年绿上粉墙来。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "重到南菁中学四首 其三",
	"paragraphs": "对景怀人系我思，疏狂犹记少年时。频翻尺素传心曲，孤负萧娘唱和诗。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "重到南菁中学四首 其四",
	"paragraphs": "学书铁划与银钩，伸纸吮毫俱不苟。为慕黄公笔法妙，今番重上藏书楼。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "目击二首 其一",
	"paragraphs": "北地寒光动客愁，江南烟景望中收。芦花一色浑如雪，未到深秋已白头。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "目击二首 其二",
	"paragraphs": "风急天高欲断魂，十人零落几人存。眼前一幅监门画，烽火关河泪满樽。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "赠别女友二首 其一",
	"paragraphs": "霜落梧桐雁信沈，临行苦苦劝相斟。泪痕若问谁多少，但比衣襟湿浅深。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "赠别女友二首 其二",
	"paragraphs": "十里长亭复短亭，骊歌一曲晓风清。春申江水深千尺，未及卿卿爱我情。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "友人绘烫发美人背面像嘱题",
	"paragraphs": "新妆才罢见人羞，曲曲青丝系旧愁。料怕倾城倾国恨，万呼千唤不回头。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "思家",
	"paragraphs": "万里家山万缕情，春花秋月倍思亲。遥知妻子终朝望，雁足风传有好音。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "与施仁夫、潘湛钧、吴载耀三位南菁老同学于施府茶叙即席感赋二首 其一",
	"paragraphs": "春风旧梦渺如烟，来去难逢故友贤。六载同窗承化雨，蒙恩菁校感心田。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "与施仁夫、潘湛钧、吴载耀三位南菁老同学于施府茶叙即席感赋二首 其二",
	"paragraphs": "旧雨分襟各一方，今朝欢叙又同堂。衰翁窃比退飞鹢，幸得追陪鹓鹭行。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "游上海宝善街",
	"paragraphs": "结伴来游宝善街，轻尘香软印弓鞋。旧时相国坟何在，门巷依稀剩馆娃。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "瓶花",
	"paragraphs": "一枝秾艳胆瓶中，习习生香几席风。莫道无根容易谢，人情只爱眼前红。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "缅怀郁达夫先生与联句四绝 其一",
	"paragraphs": "闲处无聊上酒楼，长街人影夕阳收。小窗光暗灯来早，佳味三盘酒一瓯。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "缅怀郁达夫先生与联句四绝 其二",
	"paragraphs": "佳味三盘酒一瓯，暂消旧恨与新愁。眼前多少贪杯客，谁是当今马上侯。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "缅怀郁达夫先生与联句四绝 其三",
	"paragraphs": "谁是当今马上侯，芸芸冠盖数神州。炎黄后裔多英俊，淬励吾侪能出头。",
	"id": "1f73533b-576c-35c4-9866-16538891b266"
}, {
	"author": "孙俊在",
	"title": "缅怀郁达夫先生与联句四绝 其四",
	"paragraphs": "淬励吾侪有出头，惊涛骇浪誓同舟。平生抱负应施展，赤胆忠心为国谋。",
	"id": "1f73533b-576c-35c4-9866-16538891b266"
}, {
	"author": "章以荣",
	"title": "赠胡希汾二首 其一",
	"paragraphs": "故人万里别，相送河梁侧。切切去所亲，何处逢旧识。尺书前日至，得悉君行迹。殷勤劳远问，慰我长相忆。英姿尚如昨，正气何蓬勃。念我同窗友，甘罗信杰出。何当叩帝阍，一陈治安策。贾生方年少，绛灌多同列。愿君慎风波，含章育明德。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "赠胡希汾二首 其二",
	"paragraphs": "三年交似水，京华如昨日。春风二三月，台城柳新碧。故人多逸兴，访我萝阴石。绿窗云影静，对坐披丛帖。联步语斜阳，高楼芳草色。乘兴更何之，自爱华林陌。清风湖上来，堤远柳如织。六朝似梦去，云水空明灭。新月出东山，菱歌宛相答。壮志对山河，怀古当落日。一自秋风起，升沈失比翼。君鸣于朝阳，振藻淩阊阖。繄我独曳尾，泥涂安可说。绳床坐处陷，户牖蓬高没。一经甘自翳，敢志千秋业。匣中有雄剑，秋水不盈尺。鸡鸣感风雨，意气投夙昔。何当期霄汉，一拯天下溺。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "入城",
	"paragraphs": "步入城南门，闉阇非昔观。驰道直如发，归人不忍看。闾巷何萧条，皇皇多税官。乔木带斜阳，栖鸟乐残垣。市桥春水绿，髣髴平生欢。搔首一怀故，泪下忽澜汍。澜汍重行行，心怯故宇近。游子久违乡，过门不敢进。徘徊观四邻，十室九成烬。我居幸无恙，岂非沾馀庆。荒庭蝙蝠飞，残釭鼪鼯饮。药栏鞠茂草，苍苔滋断檠。郁彼窗前桂，时危色愈劲。叹息憩夕阴，黍离谁所兴。王事尚靡盬，室家敢求定。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "咏史",
	"paragraphs": "敬仲战三却，鲍叔贵知情。报国今非候，何用殉虚名。岩墙未敢立，深渊未敢临。君子耻小勇，小勇殁不称。韩信千军敌，曾不死淮阴。孟明能自信，三败终彊秦。风沙回博浪，气愤不顾身。受书圯桥下，运筹四海清。天命实不佑，是岂愧子卿。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "古从军",
	"paragraphs": "男儿重志气，投笔好从戎。报国宁辞难，时危敢论功。十年行剑外，一戍滞云中。飞将当时意，萧萧牧马风。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "作集",
	"paragraphs": "桃李阴浓柳絮飞，蚕儿再眠麦秀齐。是时熏风四月初，艳阳十里闹芳菲。粉黛妍丑尽得意，老携其小夫辇妻。四面蜿蜿陌上来，塞街阗巷复盈堤。帆樯逦迤百贾集，肩摩毂击汗淋漓。溱洧游观何足数，肉林酒池不为奇。市声一片杂丝竹，嚣嚣上遏行云低。广场百步陈千技，杂沓纷纭难俱记。东边击鼓卖饴饧，西面鸣饶出新意。几丛人压碧阑干，问君已掷金钱未。蓦地欢声动地起，隔墙更作鱼龙戏。忆昨衔枚战缅北，王师百万新挫衄。将军一挥鲁阳戈，天地震怒鬼神哭。嗟我吴民岂异国，魂游釜底尚行乐。当年不教奈尔何，噫余对此涕滂沱。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "东坡先生墨竹歌",
	"paragraphs": "湖州写竹已似竹，东坡墨英最洒落。时古况经秦火焚，谁从孔壁得此幅。沐薰再拜展以观，分明绍圣初元作。忆昔西宫初晏驾，小人乘时窃钧轴。打蛇不瞑后噬脐，死者追夺生者逐。英州下邑不得留，跋疐路指炎荒角。欲济长江淫雨深，三月洞庭信风泊。未敢投诗吊屈贾，好裛泪痕写幽竹。衡岳云开湘水清，苍梧渺渺夕芜绿。一枝带雨拂烟霄，几丛因风新解箨。高节惟应鸾凤栖，画成欲化苍龙作。苦心宝爱古谁子，鉴藏首闻天籁阁。岳雪楼空燕子飞，梦寐岂意入吾目。嗟哉神物固殊异，纸虽渝敝神转渥。请看檀栾壁上姿，千载水墨尚如昨。矧余好古类枵腹，对此坐卧三日看未足。恨乏西凉千锭金，不救先生偶流俗。自经南渡何纷纷，于今难问衣带角。幸有雪泥鸿爪存，犹覆清阴满吾屋。咫尺遽分晴与阴，风来更疑水珠落。夜雨篝镫此独对，切切若闻湘妃哭。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "颐伯到周庄与子开作书，邀我观伞墩梅，天雨不果赴约。赋诗寄之",
	"paragraphs": "一室春光渐局促，遥想春郊草遍绿。阮孚非无踏春鞋，时危怕举伤心目。不意故人兴偏浓，扁舟轻越数山峰。咫尺畏人不肯至，作书邀我探鸿濛。开缄烂熳数行字，盛说梅花一万丛。更有故人陈子开，为我载酒扫青苔。嗟余久婴诗书桎，对此能无心戚戚。曳起芒鞋卷却书，准拟明朝为君出。中夜霢霂忽沾渥，遥想梅花带雨哭。觉来尚喜日色开，行人竞道春泥滑。况隔云山路几重，忍看佳期遂寂寞。故人未至梅花开，故人一去梅花落。寄语梅花休惆怅，请践山阴雪后诺。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "题马湘兰兰竹双清",
	"paragraphs": "妾本司花女，向傍瑶台宿。一夕动尘心，谪向秦淮曲。秦淮多佳丽，美者颜如玉。使君从南来，银鞍何爚煜。却指珊瑚鞭，顾我翡翠阁。绿杨系紫骝，春风飘红烛。举目欣所遇，翻伤身世薄。临乐不能歌，泪向樽前落。感君黾勉意，采菲不及足。今日斗酒会，悲欢相并促。既蒙结大义，敢伤幽居独。妾爱写幽兰，窈窕傍修竹。中有磐石固，下有清泉渥。磐石性不移，清泉誓不涸。君亮执高节，妾自向空谷。秋风以为期，门前河水绿。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "悲怀诗四首 其一",
	"paragraphs": "幡幡彼瓠叶，颜色葾以黄。问言何憔悴，实繁本已伤。甘苦惟自喻，濩落理之常。瓠成储作器，根则萎而僵。生子徒为累，不如乌与羊。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "悲怀诗四首 其二",
	"paragraphs": "衔哀倏五日，逝将适东方。搴帷瞻灵榇，恸哭辞高堂。出门时怀故，我行悲故乡。晨风何凛冽，晔晔上朝阳。素衣临积水，葛屦履严霜。山川恍隔世，不辨存与亡。驱车洛阳道，行人何旁旁。前溪载歌舞，后庭激清商。棘人对此景，慷慨动中肠。人生寄天地，轻若飙尘扬。死生亦大矣，于世诚何伤。立身显亲名，念兹安可忘。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "悲怀诗四首 其三",
	"paragraphs": "中夜不能寐，起坐独神伤。俛仰念吾父，今逝适何方。寒灯怀旧事，怛恻不能忘。傥如术者言，魂魄今来降。束衣起徘徊，夜色顾未央。室人相戒起，无语各悽惶。孤灯远檐际，红烛隐深堂。摄斋登木杪，四顾何茫茫。繁星渺天末，落月凄屋梁。故园阻云水，狐鼠塞道旁。幽都不可处，儿曹今在望。兰堂犹华好，椒糈郁芬芳。父兮其来归，异乡莫彷徨。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "悲怀诗四首 其四",
	"paragraphs": "朝阳出汤谷，辗转照我房。房中有孤子，三叹仍馀伤。鸡鸣忆晨省，蹑足上高堂。望帷闻欬息，入室见空床。药铛馀宿火，果饵不复尝。柔翰尘封壁，遗念衣满箱。静言一怀故，恸哭回中肠。去者日以远，来者日以忘。春阳被葵藿，在煦不知旸。一朝忽西谢，天地尽凄凉。漫言终图报，斯世已茫茫。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "古别离",
	"paragraphs": "征人戒永夜，断梦警鸣鸡。搴帷瞻衡宇，月明星已稀。晨风飘红烛，零露驾双騑。抚剑一长叹，欲别复依依。佳人枕前起，红粉裛妆啼。纤纤出素手，密密结我纚。盈盈低翠黛，问我以归期。哽结不能语，泪下忽沾衣。衣沾谁为浣，去去复何疑。死当同幽圹，生当长别离。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "弃女行",
	"paragraphs": "邻居亦小康，两男三女郎。长未胜纺绩，幼啼绕膝旁。妇诞近临蓐，时则正农忙。晨起鸡三唱，呱矣有子降。无菑亦无害，弄瓦非弄璋。啬夫心弗怿，发言声喤喤。生男堪耕作，生女费稻粱。畜此何为者，诚不如匹羊。羊壮侑吾酒，女长何所偿。解裼投之地，投地却无伤。啬夫出语人，会当坑之荒。荷锄悻然去，妇噭厉始飏。比室惊声至，观者压四墙。老姑蹒跚来，抱之登于床。喃喃向女语，汝父铁心肠。与其为父戕，不如弃道旁。生死卜之命，吾妇心莫伤。妇闻悄不语，为女裹衣裳。开衿饫女乳，道汝父无良。我女从兹去，何日复见娘。顷刻父入门，妪抱急潜飏。呱呱声已杳，妇心尚皇皇。低头拂枕席，黯尔泪两行。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "送表兄洁人赴陜",
	"paragraphs": "伏枥人谁识，闻鼙竞约尘。多君千里意，愧我百年身。柳岸沙侵月，江云雨满津。两京故人满，一为报清贫。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "乡居晓晴",
	"paragraphs": "病枕堪秋雨，鹍鸡报晓晴。新泥承履润，旭晛振衣清。拄杖听流水，迷津问偶耕。田园自可乐，何必束簪缨。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "题浒浦逆旅壁有赠同舍",
	"paragraphs": "仓黄投逆旅，相见浪知名。举目分杯酒，低头共月明。客愁中夜语，梦断五更惊。明日春江上，滔滔满别情。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "次颐伯韵",
	"paragraphs": "旧国烽烟里，新亭涕泪中。山河犹失色，未敢厌兵戎。且莫悲商老，应须问塞翁。谁将戢羽翼，一举会高风。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "送颐伯赴滇",
	"paragraphs": "万里于今念将别，天涯相送独登台。燕思旧雨差池翼，骏眄新程匝地埃。莫飏君心徇众意，愿持吾道访群才。此行想见风云壮，好寄新诗如雪来。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "芍药",
	"paragraphs": "越裙竞舞楚腰枝，最是春风惜别时。一院晴光然翡翠，满庭皓月冻胭脂。红颜愿忆凝灰处，玉貌何堪摇落思。莫共朝荣争似锦，日移丽影已差池。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "临姊丧",
	"paragraphs": "只是三春日易斜，笙歌渐欲引輴车。伤心最是痴儿女，犹傍庭阴折杏花。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "席上有赠",
	"paragraphs": "海棠影下平生见，樽酒堂前不语时。闻说谢家多玉树，此行定欲薄凝之。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "过石塘",
	"paragraphs": "鸡鸣一箭度秦关，岂意馀生若此还。指点长安何处是，夕阳无限旧河山。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "绝句",
	"paragraphs": "似水年华不忍看，朝朝俗累更无端。明朝欲弃鸡犬去，读易深山古木寒。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "霞轩赠胡希汾次韵",
	"paragraphs": "莫道新诗好，起余旧感多。伊人不可见，万里独赓歌。芳草楼头色，夕阳云外波。京华若在眼，吾意自蹉跎。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "题岳坟赵子昂诗刻后，次颐伯过张苍水墓原韵",
	"paragraphs": "王孙恸哭旧山河，故国春深碧血多。正气岂归和氏璧，海风卒葬鲁阳戈。经纶不际升平会，才调终如大节何。湖上梅花应太息，可怜谁为借明驼。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "明孝陵怀古",
	"paragraphs": "落照已残金锁阙，秋风无复玉连环。从来北望多堪思，几见胡骑入汉关。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "宫词",
	"paragraphs": "小桃红晕报春残，暮雨苍茫碧殿寒。金凤罢吹金缕曲，玉人愁倚玉栏干。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "固江圩田居偶成",
	"paragraphs": "乱离偃息乐衡门，瓢饮犹堪有道存。一树流莺娇不语，满庭微雨暗消魂。我今不乐春将老，逝者如斯寇尚屯。欲待东山经济罢，五湖一棹信乾坤。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "苏小小墓",
	"paragraphs": "镜中不识舞衣裳，曲径空怜碧草长。飞絮可能成雪咏，落花应欲试梅妆。魂飘黄鸟千声碎，影涵明湖十里香。曾是千年同一梦，应须立马怅崔郎。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "可叹",
	"paragraphs": "国破嗟身在，萧萧万事空。雏鸡栖日影，乳燕语春风。感彼微生意，伤余拟圣躬。为谁千古虑，憔悴百年中。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "报书",
	"paragraphs": "靖国胸无策，请缨空自怜。空将平子赋，归卧茂陵烟。青琐三秋梦，浣花万里笺。谋生如可绌，吾自爱孤弦。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "赋归",
	"paragraphs": "故国疮痍满，丹心破碎音。喜无多物累，幸不碍高吟。鸟兽群难处，林泉夙有心。只应赋归去，寂寞抚鸣琴。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "宣叔寓沪，福弟索余赋诗，伏枕作",
	"paragraphs": "叔父东山宅，繁星下榻边。华灯明素壁，旧梦绕哀弦。漂泊何曾定，蹉跎又几年。看君千里意，慷慨不成眠。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "明妃",
	"paragraphs": "玉貌今何在，紫台歌舞新。可怜青冢里，依然归汉心。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "集句",
	"paragraphs": "若为趋竞怆离忧，得即高歌失即休。看取汉家何事业，故国东来渭水流。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "金陵怀古",
	"paragraphs": "露似珍珠月似弓，车如流水马如龙。玉树歌残金井合，万古消沈在此中。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "马嵬坡",
	"paragraphs": "只教天子暂蒙尘，流水无情草自春。未免被他褒姒笑，景阳宫井又何人。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "温飞卿体",
	"paragraphs": "愁多一倍惜华年，顾影春风只是怜。凤吹初分秦苑里，花光欲透董帷前。月明笼绣双栖翼，雨暗重衾独自眠。想得秋期天上迩，玉绳犹隔绛河边。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "杂兴",
	"paragraphs": "卧病君归去，纱窗日易西。秋高云影静，霜压菊花低。伏枕无书至，空庭有鸟啼。啾啾复唧唧，自似惜双栖。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "乡居晓晴",
	"paragraphs": "日洒池光晓，风含一鸟鸣。玉山新霁绿，珠树入园青。裛露搴朝槿，临风发素馨。余怀良菀结，持此祝遐龄。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "春晓登北极阁，效初唐应制体二十八字",
	"paragraphs": "拂衣上崔嵬，钟鸣万象开。朝阳分魏阙，佳气绕楼台。凤翥金鳌背，龙蟠玉虎胎。明时终恃德，戎狄莫相猜。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "宾退",
	"paragraphs": "宾退馀情渥，长吟泪欲赊。病怜书籍敝，閒爱夕阳斜。风幔低新月，纱窗落暮鸦。浮生无倚著，何处不为家。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "送颐伯奉其大人渡江避难时，余亦将有行，即席口占",
	"paragraphs": "战鼓动北平，烽烟望两京。送君今欲别，此路昔同行。未识昊天意，休沾儿女情。何当插羽箭，阙下请长缨。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "偶成",
	"paragraphs": "索居不得志，风光随意看。鹅影春塘软，清流竹外寒。岸花开冉冉，江燕语諓諓。所思何处是，遥隔綵云端。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "宵旅",
	"paragraphs": "车行近故邑，望眼已通宵。渔火明城阙，秋霜度板桥。霞擎初日润，月拥晓天高。犹是当年地，江声梦海潮。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "春水新愁",
	"paragraphs": "春来处处动新愁，愁逐春光立水头。越女新妆翠袖短，桃花水暖动新讴。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "移居",
	"paragraphs": "陋室宜时隐，平居不上关。荒庭自秋色，当户列青山。忙爱斜阳驻，间看夕鸟还。三年故园意，应有泪痕斑。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "偶成",
	"paragraphs": "暝色荒庭紫，新潢散影红。瓜垂篱外雨，萤度槛前风。故国清辉里，乡园白露中。匈奴恨未灭，不敢厌兵戎。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "西畴夕兴",
	"paragraphs": "秋水菱塘路，平芜万里情。片云晴亦雨，缺月冷还明。樵唱林端迥，渔炊竹里清。前村齐拍手，弟妹远相迎。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "敦裕庄纳凉",
	"paragraphs": "林外秋云疑远山，小桥碧水复潺湲。鸣蝉声逐凉风散，群雁影随新月弯。愁荡襟怀多怫郁，病摧壮志半阑珊。夜深索共姮娥语，芳桂应知未可攀。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "敦裕庄为诸从弟妹课书",
	"paragraphs": "赤岸空林寂，惠连日我过。青衿池上影，白纻槛前歌。泉冷书声彻，日暄笑语和。此情可常住，轩冕复如何。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "敦裕庄消夏作",
	"paragraphs": "沂水弹冠洁，柲邱容膝宽。菱花度鸟影，密翠接晴峦。绿蜡凝肤滑，红桃战雨寒。茅茨对嘉庆，啜菽已承欢。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "赴沪治病三月回家偶感三首 其一",
	"paragraphs": "出门思惘惘，入门心徬徨。庭树春转绿，故人不可望。升堂瞻灵影，气结荡回肠。默对无一语，黯尔泪两行。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "赴沪治病三月回家偶感三首 其二",
	"paragraphs": "踧踖入吾室，悄然心不怡。诗书宛尔在，益动人琴悲。生离有时会，死别无还期。况乃婴疾疢，忧思曷可支。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "赴沪治病三月回家偶感三首 其三",
	"paragraphs": "浮生若大梦，欢乐曾几时。之子宁先觉，而我尚梦思。梦见欢平生，梦醒神为驰。人生如朝露，百年安可期。彭殇同一瞬，悟澈复奚疑。达观岂所能，勉以慰君悲。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "野望",
	"paragraphs": "旭日开新霁，平畴一望匀。疏松翠欲滴，丛筱绿无尘。村舍依山结，舟樯隔岸陈。烽烟浑未息，辜负故园春。",
	"id": "c5841806-8300-35bf-8f52-97ccbf6de515"
}, {
	"author": "章以荣",
	"title": "咏白菊花",
	"paragraphs": "皓质净无尘，秋容分外真。直教霜失色，疑取玉为神。洁比淩霄鹤，清逾出水鳞。晚香霏老圃，品格最堪珍。",
	"id": "c5841806-8300-35bf-8f52-97ccbf6de515"
}, {
	"author": "吴诚",
	"title": "聊步原韵谨呈峻之先生哂政四首 其一",
	"paragraphs": "兵戎世变溯连年，常念人情别有田。法本人情重古训，生花江笔果千千。",
	"id": "eb542ef3-3731-37f8-afb9-8e8f5999ed8b"
}, {
	"author": "吴诚",
	"title": "聊步原韵谨呈峻之先生哂政四首 其二",
	"paragraphs": "乡自伞墩著昔时，梅清人兴竞操持。冰心耳顺堪相告，名遍江城妇孺知。",
	"id": "eb542ef3-3731-37f8-afb9-8e8f5999ed8b"
}, {
	"author": "吴诚",
	"title": "聊步原韵谨呈峻之先生哂政四首 其三",
	"paragraphs": "凤巢新缔好栖迟，吴下从来住国医。兰桂庆依梧荫护，滋荣先晋吉祥辞。",
	"id": "eb542ef3-3731-37f8-afb9-8e8f5999ed8b"
}, {
	"author": "吴诚",
	"title": "聊步原韵谨呈峻之先生哂政四首 其四",
	"paragraphs": "年来蒲柳息悲秋，遇到知交即暂留。旧侣欣逢陈仲举，同行荷送别西畴。",
	"id": "eb542ef3-3731-37f8-afb9-8e8f5999ed8b"
}, {
	"author": "吴诚",
	"title": "和虞山俞鸥侣编嘲鸥集",
	"paragraphs": "弥天瘴雾酿成兵，听唱阳春世虑轻。恨我胸中磊块塞，多君笔下海潮倾。青眸月冷观当静，白发霜添气自平。大好湖山修得住，蓬莱仙籍早知名。",
	"id": "eb542ef3-3731-37f8-afb9-8e8f5999ed8b"
}, {
	"author": "吴诚",
	"title": "步瑞峰社老觉老二诗原韵二首 其一",
	"paragraphs": "少年恒恐年难老，到老方知趣倍真。无事乐观童竖戏，有閒时得故人亲。宜书宜画容安室，可止可行自在身。笑煞劳劳名利客，轻生犹是梦频频。",
	"id": "eb542ef3-3731-37f8-afb9-8e8f5999ed8b"
}, {
	"author": "吴诚",
	"title": "步瑞峰社老觉老二诗原韵二首 其二",
	"paragraphs": "诗咏东山我欲徂，音沈丝竹辟新途。飞天穴地翻奇局，沂水春风犹故吾。眼见累朝容自傲，身全历劫不为愚。纷争蛮触休多管，且庆馀生醉唱喁。",
	"id": "eb542ef3-3731-37f8-afb9-8e8f5999ed8b"
}, {
	"author": "吴理堂",
	"title": "简章大令砚芳二首 其一",
	"paragraphs": "剑气群惊百鍊锋，廿年宦迹拟黄龚。书陈盐铁搜情币，图案边陲佐折冲。三径归来风满袖，一官长谢禄千钟。携筇采药江皋去，双屐云深物外踪。",
	"id": "d8445407-63f7-33d8-b480-af4edf5c1302"
}, {
	"author": "吴理堂",
	"title": "简章大令砚芳二首 其二",
	"paragraphs": "元龙白首尚英豪，笔底文澜起怒涛。吟兴长随江水涌，逸情遥逐岱云高。曾从疆吏参戎幕，屈赴洪都佐法曹。今夕穷通都莫问，一囊风月借诗逃。",
	"id": "d8445407-63f7-33d8-b480-af4edf5c1302"
}, {
	"author": "吴理堂",
	"title": "赠方蔚峨三首 其一",
	"paragraphs": "归来正遇雪霜天，几度围炉情话绵。今夕共君怀酒别，一声珍重惜残年。",
	"id": "d8445407-63f7-33d8-b480-af4edf5c1302"
}, {
	"author": "吴理堂",
	"title": "赠方蔚峨三首 其二",
	"paragraphs": "浊酒当筵泛一卮，胸怀磊落共襟期。今君橐笔天涯去，劳我江乡多梦思。",
	"id": "d8445407-63f7-33d8-b480-af4edf5c1302"
}, {
	"author": "吴理堂",
	"title": "赠方蔚峨三首 其三",
	"paragraphs": "书剑飘零遍十洲，皎然冰雪是同俦。江皋一鹤清如许，又逞高风万里游。",
	"id": "d8445407-63f7-33d8-b480-af4edf5c1302"
}, {
	"author": "吴理堂",
	"title": "送方蔚峨表弟重游津门",
	"paragraphs": "使君万里归来后，转瞬河梁又别离。双屐踏残关塞路，一囊收尽古今诗。沧江明月清尘抱，浊世牢愁托楚辞。两鬓星星人共老，豪情犹似少年时。",
	"id": "d8445407-63f7-33d8-b480-af4edf5c1302"
}, {
	"author": "章作霖",
	"title": "敬题先德吴苇青前辈劫海吟用先君伤逝韵录呈天鹏先生吟正",
	"paragraphs": "白玉楼仙第几斑，还留名句在人寰。奇葩艳放枝头萼，片羽青罗江上山。荆屋旧闻门馆盛，竹巢未许药炉闲。前生今是成容若，饮水歌残泪欲潸。",
	"id": "3e9c24b0-5ba1-357a-8584-fd23223d60f0"
}, {
	"author": "吴中伟",
	"title": "坝桥雪霁",
	"paragraphs": "坝桥春晓轻车过，垂柳雪装分外娇。千里秦川春水足，喜看三麦浪滔滔。",
	"id": "38aa7be7-4ec1-30e5-a5fd-0f1163914b57"
}, {
	"author": "吴中伟",
	"title": "水塘夕照",
	"paragraphs": "塔山衔落日，倒影入澄潭。坐品水中雪，晚风无觉寒。",
	"id": "38aa7be7-4ec1-30e5-a5fd-0f1163914b57"
}, {
	"author": "吴中伟",
	"title": "秋冬造田",
	"paragraphs": "枫杨叶落涧潺潺，涨水平湖连碧天。心热风寒战天地，银锄耀目造新田。",
	"id": "38aa7be7-4ec1-30e5-a5fd-0f1163914b57"
}, {
	"author": "吴中伟",
	"title": "晚牧",
	"paragraphs": "西岗晚牧坐斜阳，遍地黄花分外香。扑面风来十里浪，湖涛声里忆沧桑。",
	"id": "38aa7be7-4ec1-30e5-a5fd-0f1163914b57"
}, {
	"author": "吴中伟",
	"title": "花都巴黎",
	"paragraphs": "夏雨秋晴冬少寒，花都似海四时斑。蔷薇色丽清香远，春夏秋冬一样丹。",
	"id": "38aa7be7-4ec1-30e5-a5fd-0f1163914b57"
}, {
	"author": "吴中伟",
	"title": "游泳二首 其一",
	"paragraphs": "学蛙游泳洗污尘，俯仰浮沈自在身。大浪大风何所惧，岂甘温室树栽盆。",
	"id": "38aa7be7-4ec1-30e5-a5fd-0f1163914b57"
}, {
	"author": "吴中伟",
	"title": "游泳二首 其二",
	"paragraphs": "夏雨新晴晚起风，夕阳红照一湖红。枕波仰看飞霞丽，搏浪迎波处世同。",
	"id": "38aa7be7-4ec1-30e5-a5fd-0f1163914b57"
}, {
	"author": "吴中伟",
	"title": "杨庄秋色二首 其一",
	"paragraphs": "葱茏青麦映湖光，气爽秋阳照草房。长夜霜侵村后树，缤芬五彩满杨庄。",
	"id": "38aa7be7-4ec1-30e5-a5fd-0f1163914b57"
}, {
	"author": "吴中伟",
	"title": "杨庄秋色二首 其二",
	"paragraphs": "一片平湖映碧天，南山霭霭夕生烟。初霜夜染村周树，绿水青山景更妍。",
	"id": "38aa7be7-4ec1-30e5-a5fd-0f1163914b57"
}, {
	"author": "夏宝圻",
	"title": "纪念先父",
	"paragraphs": "文章灿烂我严亲，遗著淳淳爱国心。有志未酬身早逝，长教子女泪沾襟。",
	"id": "f6f5c310-e9c7-33c8-bd52-f6d418cb0793"
}, {
	"author": "夏宝圻",
	"title": "敬和先父题沧浪亭步韵",
	"paragraphs": "不作梦中客，沧浪览古今。常年经雪雨，杰士语留人。室小廊幽静，碑丰意远真。胸怀多异志，破壁海扬尘。",
	"id": "f6f5c310-e9c7-33c8-bd52-f6d418cb0793"
}, {
	"author": "刘文中",
	"title": "鹅鼻洲饮茶观江",
	"paragraphs": "浪拍青山上雅楼，桥横江阔舸争流。邀来好友喜同饮，山水风光满眼收。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "谒辛弃疾亭",
	"paragraphs": "一片丹心求报国，词篇遗韵响天涯。美芹十论光千古，横剑豪吟天下誇。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "抒怀",
	"paragraphs": "寿过稀年不算奇，心灵不老返孩提。诗文字画春心展，皓首放歌神自怡。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "游井冈山",
	"paragraphs": "暖风喜上井冈山，翠柏松涛百鸟欢。遍踏青山寻古迹，重温故地梦魂牵。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "参观盆景博物馆奇石",
	"paragraphs": "玉出翠微巅，彩云飞碧天。琢雕凭妙手，挺立绿丛间。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "树桩",
	"paragraphs": "松竹亭台枕石泉，奇峰绿树绕云烟。一宵好雨芳园美，绿叶琼枝盆景妍。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "三到楼",
	"paragraphs": "刘母仁贤福寿优，江阴三到筑高楼。教儿为国有功绩，轶事美名千古流。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "晨登鹅山",
	"paragraphs": "雨过蓝天远，晨风拂面来。青山绿水绕，花草碧崖开。高塔壮胸臆，新诗净浊埃。人间多变幻，登岭咏情怀。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "君山",
	"paragraphs": "雄寺红尘远，素斋心自闲。悠悠寻胜景，夕照满君山。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "和尚",
	"paragraphs": "无为即有为，穷理务精微。造化人灵主，取舍是耶非。",
	"id": "cb42b8bc-9487-3406-a7b8-c1831b706ded"
}, {
	"author": "刘文中",
	"title": "再吟君山寺",
	"paragraphs": "寺院乾坤大，周围景色佳。晨钟暮鼓远，仙境信徒家。",
	"id": "cb42b8bc-9487-3406-a7b8-c1831b706ded"
}, {
	"author": "刘瑞清",
	"title": "狱中思友",
	"paragraphs": "一年风雨尽消魂，百结悲肠印痛痕。揶揄四肢留地角，丢抛六魂到冥门。南冠发竖根根立，北阙云横节节昏。白雪洗冤何处觅，恨无巨斧劈昆仑。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "游江阴长山",
	"paragraphs": "春风随喜蕴芳菲，天上人间一锦帏。得意畅怀迷若梦，忘情欲醉不思归。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "中秋夜月全食有感",
	"paragraphs": "难得中秋月又残，苍天何苦也辛酸。悲欢离合年年有，只是今朝不忍看。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "富春江即景",
	"paragraphs": "漫山耀眼杜鹃红，踱步沙堤沐晓风。越女浣纱嬉抛石，隔江打闹老渔翁。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "莫干山拾句",
	"paragraphs": "竹叠千层绿，枫摇万点红。神游银汉里，身坠白云中。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "玉皇山顶观西湖",
	"paragraphs": "轻纱遮面枕群峦，西子春眠意半酣。莫怪娇客羞闭目，或因夜雨怯晨寒。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "新婚夜咏",
	"paragraphs": "相逢两度若前因，再启重帏月又新。醉眼挑灯看不足，无边春暖意尤亲。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "登天都峰",
	"paragraphs": "游春千里到黄山，遥望天都紫霭间。忽觉置身霄汉里，登高一叹小尘寰。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "梦笔峰",
	"paragraphs": "上天入地觅多时，妙笔生花借我持。蘸尽千层云海浪，一挥豪气写相思。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "到绍兴",
	"paragraphs": "一别会稽十八年，无边平野是良田。池中忽见群鹅乐，欲写黄庭慕古贤。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "普陀山海滨游泳",
	"paragraphs": "海天极目两遥遥，骇浪如山上碧霄。欲寄豪情随水去，望洋兴叹喜弄潮。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "普陀山博物馆题诗",
	"paragraphs": "普陀清秋正堪眠，观音菩萨也垂帘。世人若是无烦恼，到此何妨睡百年。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "晴山堂怀古",
	"paragraphs": "心驰神往到南旸，千古风范唱国殇。万里壮游从此去，英魂何日返家乡。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "曲阜古柏",
	"paragraphs": "古柏森森老更苍，千年寒暑历沧桑。枯枝犹记前朝事，斑驳刀痕遍体伤。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "孔庙怀古",
	"paragraphs": "极尽殊荣极尽尊，千秋试问有几人？莫将功罪妄评说，毕竟中庸万古存。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "临帖思",
	"paragraphs": "万物相应是吾师，专精博约汇临池。登高知远钟情处，风韵传神笔外诗。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "南旸抒怀",
	"paragraphs": "南旸怀古思悠悠，一去遥遥四百秋。阶下苍苔恋游子，村边流水盼归舟。壁藏断石碑难补，松号罗汉叶喜稠。三十三年一游记，名垂青史胜封侯。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "访兰亭",
	"paragraphs": "朝圣兰亭久若痴，惠风一沐了相思。集贤修褉流觞处，游目兴怀得意时。文笔千秋震墨国，韵神万古仰宗师。昭陵何故韪天下，更悔当初我到迟。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "游绍兴东湖",
	"paragraphs": "半截青山百道泉，风吹飞瀑吐云烟。小船穿入岩缝去，削壁槽中又一天。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "登越王台",
	"paragraphs": "霸业消亡台古空，仰看龙柱接苍穹。春风细说浣纱女，紫燕重来尝胆宫。故国红墙尘土里，忠魂白骨草丛中。山河不合帝王意，越水长流万木葱。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "到西安",
	"paragraphs": "犹憾一别隔千年，欲唱无酬我自怜。城阙高台依旧在，灞陵酤酒吊诗仙。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "霍去病墓",
	"paragraphs": "将军铁马挥雄师，未靖胡尘叹早辞。敢问李陵碑断处，冤魂千古哭天时。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "乾陵无字碑",
	"paragraphs": "王侯颂德尽虚词，过眼烟云笑可痴。独见乾陵碑兀兀，任凭来者说当时。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咸阳古道",
	"paragraphs": "来去匆匆古道中，黄尘掩面逐秋风。三秦故国人何在，歌罢虞兮霸业空。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "兵马俑",
	"paragraphs": "突目惊呼叹壮观，千军待发举弓鞍。为何秦俑无声息，大战将临且小安。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "洛阳",
	"paragraphs": "欲睹名花向洛阳，满城锦簇满城香。当年纸贵应何许？因我迟来少一章。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "中岳庙谒灵庙碑",
	"paragraphs": "向往神碑久若痴，一揖灵庙慰相思。古僧高卧从容意，书到无为便自知。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咏荷",
	"paragraphs": "浪翻荷背风摩脊，露滴莲腮泪沾唇。莫怨无情三更雨，为君梳洗待良辰。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咏紫藤",
	"paragraphs": "黄龙盘曲绕窗前，俯首淩空吐紫烟。摇落锦鳞飘似雪，引来飞燕逐芳荃。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咏海棠",
	"paragraphs": "小红芳蕊吐才情，锦口噙香笑语轻。正值江南春色好，和风细雨到清明。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咏芙蓉",
	"paragraphs": "芳心蕴秀爱秋高，粉缎银丝织锦袍。礼让百花先放后，英姿晚展独称豪。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咏葡萄",
	"paragraphs": "帘外玲珑翠玉凡，映光明澈一团团。琼浆酿出凝脂酒，扑面酸香醉广寒。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咏牵牛花",
	"paragraphs": "细茎委曲附高墙，暮合朝开又向阳。何必称强生硬骨，花中唯我有柔肠。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "江阴鹅鼻嘴",
	"paragraphs": "何来鹅鼻截江流，天堑雄姿一目收。为爱故乡山水好，春风万里送归舟。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "赤壁怀古",
	"paragraphs": "乌鹊南飞明月夜，大江东去酒旗风。一从苏子神游后，千古诗人笔底空。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "题山水画",
	"paragraphs": "结庐尘外伴青山，早沐松风晚听泉。昨夜酒酣三更后，今朝送客到江边。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "和沈鹏先生返澄诗",
	"paragraphs": "漫忆风华说少年，归来热泪洒腮边。鬓霜未改乡音色，慈目重回故地天。笔走龙蛇惊翰海，胸藏经纬著宏篇。鹏飞万里神游处，旭素缘机一脉牵。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "病后吟",
	"paragraphs": "断肠冲腹苦如何，大病馀生噩梦多。一夜醒来俱忘却，依然提笔写诗歌。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "题百鹅书展",
	"paragraphs": "风云际会聚鹅池，笔底生辉各有姿。枯润纵横千古意，弘扬书道更神驰。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "游灵洞",
	"paragraphs": "涵容万物叹苍冥，怪石千姿各有灵。明灭迷光生幻觉，盘龙石级上天庭。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咏梅",
	"paragraphs": "虬枝盘曲向天涯，怀玉噙香蕴素葩。非是有心先展艳，只缘傲骨雪霜加。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咏兰",
	"paragraphs": "芝田朝夕饮清霜，昭质天生著素妆。自有沁香甘寂寞，置身空谷更风光。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "咏竹",
	"paragraphs": "一枝楚楚出潇湘，四季青青笑雪霜。根上有情生碧玉，腹中无意藏愁肠。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "赠谷君叔",
	"paragraphs": "廿载春秋度若梦，浪淘风颠喜相逢。烟尘仆仆先忧苦，霜雾重重后乐穷。冷酒入肠成热泪，狂涛过目启浩胸。明朝再饮富春水，江上垂钓学严公。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "赋山水盆景",
	"paragraphs": "太岳移来作小峰，依然挺拔插青空。一江秋水流天外，四季春风掌握中。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "答友人",
	"paragraphs": "莫谈吴越少豪雄，煮酒和君唱大风。自有肝胆连塞北，更持旌节过江东。诗中沈醉消块垒，笔底浩荡起峥嵘。墨海神游共一勉，金戈铁梦走蛟龙。",
	"id": "e742970a-c636-3ead-9deb-9f72f83b9ade"
}, {
	"author": "刘瑞清",
	"title": "题纵横家弟子铭",
	"paragraphs": "意净千愁灭，心虚万物生。神明开合处，来去自纵横。",
	"id": "e742970a-c636-3ead-9deb-9f72f83b9ade"
}, {
	"author": "薛应龙",
	"title": "江阴抗清八十一天赞",
	"paragraphs": "蕞尔群魔舞大千，腥风胡马满城前。孤垣坚守八旬日，遗泽流芳三百年。为保家邦驱鞑虏，甘将热血洒江天。而今大地新猷展，可慰忠魂在九泉。",
	"id": "3bb4178e-a1ec-38ae-8e51-54ead2498985"
}, {
	"author": "薛应龙",
	"title": "咏鹅洲公园二首 其一",
	"paragraphs": "矗立有奇峰，高斜入碧穹。江漩鹅戏水，潮响鸟翔空。渔曲争晨唱，朝霞映浪红。盘醒思浩海，俯仰对青松。",
	"id": "3bb4178e-a1ec-38ae-8e51-54ead2498985"
}, {
	"author": "薛应龙",
	"title": "咏鹅洲公园二首 其二",
	"paragraphs": "风扬云水外，人在画图中。展翅双白鹭，卧波一巨龙。诗碑堪咏诵，亭座理丝桐。尽阅沧桑事，长江滚滚东。",
	"id": "3bb4178e-a1ec-38ae-8e51-54ead2498985"
}, {
	"author": "薛应龙",
	"title": "街头即景",
	"paragraphs": "雨后复朝阳，山河换倩装。轻车如逝水，大道是康庄。绿柳千旗挂，黄花一路香。港城惊巨变，秋色胜春光。",
	"id": "3bb4178e-a1ec-38ae-8e51-54ead2498985"
}, {
	"author": "薛应龙",
	"title": "重游黄山鹅鼻嘴感怀",
	"paragraphs": "此日复登临，悠悠思古心。烽台今在否，伍迹实难寻。山翠岂无意，江宽似有情。当年鏖战急，百万渡雄兵。",
	"id": "3bb4178e-a1ec-38ae-8e51-54ead2498985"
}, {
	"author": "薛双甲",
	"title": "读板桥杂志吟八怪",
	"paragraphs": "维扬自古多文士，八怪书生更俊豪。妙笔画兰神彩彩，墨波涂竹影箫箫。楷书篆隶创新意，词曲诗文求古高。愤世远尘扬道义，为人重品仰高标。",
	"id": "d5fa2d98-284a-3f24-9f45-14062f80ce26"
}, {
	"author": "薛双甲",
	"title": "上灵岩山寺庙礼佛喜赋",
	"paragraphs": "久困书房思活动，灵岩礼佛步从容。命中教我无财气，乐趣诗书加酒盅。",
	"id": "d5fa2d98-284a-3f24-9f45-14062f80ce26"
}, {
	"author": "薛双甲",
	"title": "自题名片",
	"paragraphs": "无衔名片不吃香，何必麻烦印刷商。弄墨消閒自己写，或逢知客乐收藏。",
	"id": "d5fa2d98-284a-3f24-9f45-14062f80ce26"
}, {
	"author": "薛双甲",
	"title": "无题",
	"paragraphs": "落拓一生携酒瓶，形容易瘦骨难轻。閒来种得青青竹，劲节虚怀四季春。",
	"id": "d5fa2d98-284a-3f24-9f45-14062f80ce26"
}, {
	"author": "薛双甲",
	"title": "奉和华继善先生七绝诗一首",
	"paragraphs": "春色阑珊不算春，清狂日与酒为亲。粗茶淡饭寻常过，信谊交情乃足珍。",
	"id": "d5fa2d98-284a-3f24-9f45-14062f80ce26"
}, {
	"author": "薛双甲",
	"title": "游南湖",
	"paragraphs": "初冬十月菊花黄，烟雨名楼聚一堂。莫道西湖山水好，南湖画舫闪金光。",
	"id": "d5fa2d98-284a-3f24-9f45-14062f80ce26"
}, {
	"author": "薛双甲",
	"title": "游常熟方塔",
	"paragraphs": "宝塔层层接上方，谁将舍利此中藏。孤高拔地淩霄汉，金碧摩天向艳阳。足蹑云梯入缥缈，耳闻风铎奏宫商。慧光纵使高千尺，不及文光万丈长。",
	"id": "d5fa2d98-284a-3f24-9f45-14062f80ce26"
}, {
	"author": "薛双甲",
	"title": "题梦馀集二首 其一",
	"paragraphs": "下肚三杯满腹春，诗催半夜梦常醒。一从迁入南楼住，情涌毫端花满林。",
	"id": "d5fa2d98-284a-3f24-9f45-14062f80ce26"
}, {
	"author": "薛双甲",
	"title": "题梦馀集二首 其二",
	"paragraphs": "平生所好惟诗书，韵苑邮苑带月锄。满眼夕阳弹指去，抒怀主意世情疏。",
	"id": "d5fa2d98-284a-3f24-9f45-14062f80ce26"
}, {
	"author": "吴承楷",
	"title": "寿王棣封六十 其一",
	"paragraphs": "六朝门第冠江乡，春永堂中祚最长。近挹桂馨承紫诰，远瞻槐荫守青箱。德星耀目今陈实，晚岁齐眉老孟光。有数家声无量福，欣逢周甲启华觞。",
	"id": "de362f3c-266a-3aaf-b2a9-9e4b54160080"
}, {
	"author": "吴承楷",
	"title": "寿王棣封六十 其二",
	"paragraphs": "精神矍铄气豪雄，遐迩多年泰斗崇。文采南阳肱屡折，樽倾北海量真洪。立言夙仰风声树，掌教曾钦月旦公。听说诸邻尤感德，咸援生佛颂封翁。",
	"id": "de362f3c-266a-3aaf-b2a9-9e4b54160080"
}, {
	"author": "吴承楷",
	"title": "寿王棣封六十 其三",
	"paragraphs": "智慧天生事事精，年臻耳顺益通明。元龙百尺高楼造，范蠡千金巨贾营。合境深叨蚕利扩，片词足息鼠牙争。还看孙子贻谋善，累计书香溢旧楹。",
	"id": "de362f3c-266a-3aaf-b2a9-9e4b54160080"
}, {
	"author": "吴承楷",
	"title": "寿王棣封六十 其四",
	"paragraphs": "树倚蟠桃綵舞莱，南都返旆颂南台。一时大地春阳转，百岁此间寿域开。江左夷吾孚众望，太原公子出群才。数言能请苍生命，知自鲤庭讲授来。",
	"id": "de362f3c-266a-3aaf-b2a9-9e4b54160080"
}, {
	"author": "吴中育",
	"title": "和方耕霞咏顾山文选楼",
	"paragraphs": "齐梁宫阙竟茫然，尚有香山旧迹传。一卷陈编当日事，数行残碣昔人填。禅房清磬留馀韵，蔓草荒台护晚烟。欲仰高风空怅望，孤峰卓立插青天。",
	"id": "a839ebc0-d731-3667-b947-23c20a3f8db1"
}, {
	"author": "吴梦庚",
	"title": "和方耕霞咏文选楼步原韵",
	"paragraphs": "前梁事迹已萧然，遗址而今闾巷传。风溯六朝碑可拭，词成一代谱谁填。空台人去馀秋草，古寺林深锁暮烟。游客驱车来此境，松楸依旧碧参天。",
	"id": "8686c3b2-5b42-3641-9925-05de6c15a9bc"
}, {
	"author": "吴文治",
	"title": "重到周庄中学有感",
	"paragraphs": "遥离母校四旬春，旧地重临百感生。小鸟枝头应识我，隔窗曾和读书声。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "思乡",
	"paragraphs": "江路迢迢江水长，桂花何事更飘香。年年八月中秋夜，独上高楼望故乡。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "春日杂咏",
	"paragraphs": "东风吹散一池烟，带雨扬丝分外妍。香絮楼台萦好梦，红情绿意杏花天。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "送友人回里",
	"paragraphs": "飞絮红英舞夕阳，江干送别折垂杨。家山亲友如相问，漫道旅人忘故乡。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "二十述怀三首 其一",
	"paragraphs": "年华易去苦难留，我到人间廿度秋。多少沧桑尘世事，等闲付与水东流。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "二十述怀三首 其二",
	"paragraphs": "一盏青灯数卷诗，客中何事起尘思。年来自觉关心事，都在梦回午夜时。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "二十述怀三首 其三",
	"paragraphs": "年华风柳共飘萧，知己天涯太寂寥。我为功名心自悔，愿将事业付渔樵。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "客中卧病",
	"paragraphs": "他乡又是一春残，卧病伤怀感百端。为怕高堂添白发，家书犹是说平安。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "夜读",
	"paragraphs": "夜长如海复如年，独对青灯理旧编。四野鸡声啼不住，欲明还晦五更天。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "咏梅",
	"paragraphs": "数枝斜出竹篱边，不染尘埃似散仙。历尽风霜无限苦，春来独占百花先。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "梁燕二首 其一",
	"paragraphs": "画梁燕燕两雄雌，添得新雏喜可知。羽翼长成飞去也，忘恩有负鬻勤斯。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "梁燕二首 其二",
	"paragraphs": "今年燕即旧年燕，今岁人非去岁人。恸惜三郎年十二，墦间宿草几回新。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "中秋不见月",
	"paragraphs": "佳节年年感客情，今宵无月倍凄清。浮云遮尽人间丑，为怕嫦娥慧眼明。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "竹陂晚翠",
	"paragraphs": "家馀半亩园，新种二分竹。持卷立陂头，夕阳照人绿。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "春暮感赋",
	"paragraphs": "荫浓成幕翠成帏，小立怡情对夕晖。海外烟云沲子意，天边鸿雁故人违。花残纸上无心管，春去江南有梦归。惆怅廿年尘世事，红英香絮一时飞。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "重九感怀三首 其一",
	"paragraphs": "香飘桂子隔帘闻，秋色三分已二分。正是橙黄橘绿日，离人愁绪乱纷纷。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "重九感怀三首 其二",
	"paragraphs": "芳草斜阳年复年，良辰美景奈何天。等闲莫把秋光负，且看黄花到处妍。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "重九感怀三首 其三",
	"paragraphs": "寂寞凭栏夜未央，满城风雨过重阳。万千愁绪消何处，半入诗肠半酒肠。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "读杜诗有感二首 其一",
	"paragraphs": "后学吟哦好斗奇，诗家奇病最难医。欲知子美高人处，只要寻常语作诗。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "读杜诗有感二首 其二",
	"paragraphs": "刻意搜罗枉费功，天然一语自然工。况兼诗籍冰霜骨，好句多生感慨中。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "读岳武穆传有感二首 其一",
	"paragraphs": "痛饮黄龙愿已虚，冤沈二字恨何如。江山半壁终难保，早识和戎计太疏。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "读岳武穆传有感二首 其二",
	"paragraphs": "朝廷飞诏谩相催，历尽风波不见回。正气长留千载下，氍毹爨演有馀哀。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "端节口占",
	"paragraphs": "榴花吐燄端阳届，解粽开筵酒合欢。为念忠臣荆屈子，精灵终古拥江干。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "姑苏杂咏二首 其一 狮子林",
	"paragraphs": "玲珑石首万奇钟，巧夺天工有异峰。处处蜂房叠矗落，居然迷眼失行踪。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "姑苏杂咏二首 其二 平门外",
	"paragraphs": "帆影轻如推晚风，寒山夜半不闻钟。诗人借问今何在，桥似长虹月似弓。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "读项羽本纪",
	"paragraphs": "匹夫挺剑起流亡，独有千秋号霸王。逐鹿羞资功狗力，沈舟气慑祖龙狂。由他神器归亭长，难得名花殉战场。寂寞长陵飞野雉，乌江抔土至今香。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "读红楼梦传奇感赋二律 其一",
	"paragraphs": "读罢全书泪欲波，忍将好事付南柯。红绡帐里情痴甚，黄土陇中命薄何。幻梦通灵频得失，因缘木石已蹉跎。从今始解红楼梦，衰草枯肠好了歌。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "读红楼梦传奇感赋二律 其二",
	"paragraphs": "繁华事散逐流尘，犹忆当年富贵春。玉树香亭园大观，金钗宝髻梦中人。深思感报唯弹泪，怨债偿清好脱身。浊世猖披无净土，大荒山上是仙真。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "小桥钓月",
	"paragraphs": "月亦池中物，清宵钓几回。银蟾愁中饵，跳上画桥来。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "高阁看云",
	"paragraphs": "朝看云出山，暮看云归壑。悠悠千载心，孤寄在高阁。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "同舟共济",
	"paragraphs": "风声怒号浪排空，篙橹难凭巧计穷。莫谓惊虞惟此地，狂澜无处不相同。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "咏兰二首 其一",
	"paragraphs": "偶随春意露行藏，误使人人羡国香。到底出山违本性，东风枉费护持方。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "咏兰二首 其二",
	"paragraphs": "天留清供与山家，春到湘沅自作花。兰阁筠帘人对坐，一瓯香荐雨前茶。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "同陆持伦晓行话别",
	"paragraphs": "茅店鸡声催客行，碧天月落晓霞生。班荆歧路言难尽，回首家乡意转萦。树树露珠皆别泪，村村烟缕系离情。消魂曾记江郎赋，尔我今朝不忍赓。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "乙亥元日书怀",
	"paragraphs": "每拟朝正醉绮筵，壮怀空历古稀年。愁看镜里颜频改，羞与窗前梅斗妍。腊雪已消樽酒下，春风旋到砚城边。笔耕偏较农耕早，只恨年年是石田。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "秋日旅怀",
	"paragraphs": "芭蕉萧瑟满庭秋，一枕新凉动客愁。露滴阶前蛩唧唧，风来天际雁悠悠。疏林籁静砧声断，孤馆窗虚月影浮。乡梦强将随化蝶，何堪鼓角遍城楼。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "澄江道中",
	"paragraphs": "底事年年作远游，常将书剑伴孤舟。烟横极浦迷乡曲，雪满寒江酿客愁。叠浪遥连蓉水渡，乱山斜抱雉城楼。乘风本是男儿愿，览胜何妨到白头。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "雨窗夜饮",
	"paragraphs": "幽斋旋觉夕阳回，投辖风流宴又开。四座芝兰忘旅况，半天风雨把诗催。夜深分得青藜丈，谈剧频倾金谷杯。醉倚雕阑秋气爽，数声蕉叶戛庭梅。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "绿牡丹",
	"paragraphs": "为娇凡卉性情孤，色相难凭问有无。露滴共怜倾国貌，英飘争惜坠楼珠。偶怜蕉叶偏多韵，若补苔痕正不殊。姚魏也应知自逊，繁华敢与斗新图？",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "消寒杂咏三首 其一 寒衾",
	"paragraphs": "檐角彤云欲雪天，绳床转侧未成眠。寒宵真觉衾如铁，独客难眠夜似年。梦待寻春蝴蝶杳，足先警冷鹭鸶拳。扶头强约梅花睡，已听晨钟到枕边。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "消寒杂咏三首 其二 寒砚",
	"paragraphs": "石友平生最耐寒，盟心与结古人欢。棱棱圭角锋能敛，烈烈冰霜气自完。几席常陪名下士，蠹装耻逐热中官。青膻枯坐应怜我，诗债文逋逼岁阑。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "消寒杂咏三首 其三 寒柝",
	"paragraphs": "霜月澄空万象低，柝声敲梦过桥西。劳人役苦愁如诉，倦客心烦听易迷。一阵遥惊村犬吠，五更并入晓鸡啼。野庐巡侥浑闲事，但愿瀛壖息鼓鼙。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "旅返阻雪",
	"paragraphs": "风戛疏棂雪满天，客中转觉夜如年。几声晓鼓人都起，还抱寒衾带醒眠。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "重过伞墩堤",
	"paragraphs": "曾记当年杨柳肥，伞墩堤上试春衣。于今极目皆衰草，为问寒烟几度飞。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "晤金懋鼎",
	"paragraphs": "樗栎何堪遇鲍知，数年南北几相思。却惭落魄无投赠，相见重赓饱德诗。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "晓行澄锡道中",
	"paragraphs": "瘖马嘶残月，长途破晓霜。疏村烟细细，平麓树苍苍。薄劣堪多瘁，功名只自伤。朔风吹短诀，回首望朝阳。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "寄无锡沈绍祖",
	"paragraphs": "似水韶光去，天涯鱼雁稀。应知人海阔，浑觉貌躬微。放眼前程远，伤心往事非。河梁分袂处，回首犹依依。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "养疴自遣",
	"paragraphs": "闲来底事费吟哦，客里光阴病里过。天下青钱无眼少，世间红粉误人多。穿身且喜前程远，顾影无如后悔何。长短浮生同一梦，休嗟岁月易蹉跎。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "集唐人诗句成一绝",
	"paragraphs": "柳叶千枝复万枝，劝君惜取少年时。自从一闭风光后，云雨荒台岂梦思。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "集句赠别",
	"paragraphs": "五里青山十里溪，鸽鸪声里夕阳西。劝君更尽一杯酒，此别愁眉又复低。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "集曼珠上人句",
	"paragraphs": "秋风海上已黄昏，寂对河山叩国魂。欲寄数行相问讯，江南花草尽愁根。",
	"id": "b026fac5-314a-374f-8342-657f1cb63cba"
}, {
	"author": "吴文治",
	"title": "忆同年诸旧友",
	"paragraphs": "无端离合恼恨多，博得愁城唤奈何。记取花阴斜月夜，咿唔听唱懊憹歌。",
	"id": "b026fac5-314a-374f-8342-657f1cb63cba"
}, {
	"author": "陈小翠",
	"title": "冬闺",
	"paragraphs": "万梅潮拥望湖楼，天半风帘响玉钩。雪压栏杆花压雪，最高山阁独梳头。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "东风",
	"paragraphs": "没情春也解思家，昨夜虫声透碧纱。满地落红吹不起，东风无处避残花。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "初秋",
	"paragraphs": "秋来容易损纤腰，小睡初醒酒未消。满地月华凉化水，四山虫语落如潮。银床冰簟清无梦，玉宇琼楼夜有箫。卷起碧湘帘一幅，要他花影伴岑寥。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "隐居",
	"paragraphs": "不是淮南旧钓台，古池无水但生苔。浮云终日扫不去，好句有时还自来。老屋奇文蜗作篆，小园生意笋惊雷。墙阴一径无人到，让与藤花随意开。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "春晓曲",
	"paragraphs": "东风揉碎漫天絮，十二重楼隔春雾。翠幕惊回柳叶风，银奁飞满桃花雨。昨宵醉堕沧浪烟，水晶红梦春人眠。花枝窥梦作娇笑，银屏倒吸晴蓝天。流云一尺春魂软，晓风吹去和愁断。鬓角钗飞玉燕斜，眉间地敛青螺短。妆成顾影自含羞，一笑嗔人回凤眼。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "湖楼",
	"paragraphs": "晶窗四面拓空明，镜槛波光潋滟生。楼上东风楼下水，衣香如雾不曾晴。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "西溪",
	"paragraphs": "奇峰倒插不到地，春水如云绿上天。一种桃花学人面，隔篱偷窥酒人船。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "拟古",
	"paragraphs": "泰山有孤竹，霜雪凌其姿。一生自孤直，落落无旁枝。岂无劲风节，狷洁世所遗。念之伤素心，泣下常沾衣。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "漫书",
	"paragraphs": "甘向书城老此身，偶弹古瑟起秋尘。春来莫种垂杨树，飞絮癫狂太恼人。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "题蘧兄仙山楼阁图",
	"paragraphs": "梦里仙山幻有无，琴声认得茂陵居。丛台夜静繁霜重，大海云归皓月孤。为有性灵难学佛，偶耽奇僻爱谈狐。胸中块垒知多少，洒作蓬莱避世图。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "古琴铭",
	"paragraphs": "振翼高岗，有时而堕。浮鱼九仞，有时而沉。嵇康有琴，泠泠其音。可以解忧，可以写心。淡然人世，山高水长。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "陋室",
	"paragraphs": "长忆定公矜一语，不将此骨媚公卿。数间老屋撑风雨，万卷残书共死生。自觉心空来妙想，翻因病久得身轻。寒虫心事无人识，何必逢秋诉不平。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "雪",
	"paragraphs": "晓起出蓬户，雪花飞不歇。风重气候寒，瞬息高数尺。街深车辙多，泥痕满轮铁。伤此瑩素姿，乃被尘滓积。东去有孤山，梅花皓如雪。月明洞箫响，山深少人迹。胡为来尘市，飘零不自惜。有客惊素丝，对之长叹息。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "湖上闲居二首 其一",
	"paragraphs": "南屏山色日濛濛，向晓微闻渡水钟。一幅红帘隔春雨，提壶人在杏花中。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "湖上闲居二首 其二",
	"paragraphs": "细雨无声三月暮，小楼重到一年馀。卷帘十日清闲甚，坐看云山卧看书。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "山行二首 其一",
	"paragraphs": "绝壁峨峨万丈开，灵山风雨涤尘怀。桥头老树如相识，今岁花开我又来。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "山行二首 其二",
	"paragraphs": "野草方田万里青，千峰起伏走温陵。海风吹堕天边影，人比青山高一层。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "弹琴",
	"paragraphs": "愿为爨下桐，无作雍门琴。弹琴山谷里，众草起秋阴。下有呜咽水，上有枫树林。流哀不能远，心苦若为音。皎洁凤凰志，凄惶梁甫吟。绝弦一长叹，千古为伤心。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "甲子秋杂感",
	"paragraphs": "山路茫茫鬼一车，天荒龙血染丹砂。西风尚有闲情绪，开到秋江芦荻花。",
	"id": "3d72ccec-a31f-3720-a702-bcd9460ba4cc"
}, {
	"author": "陈小翠",
	"title": "题士猷画花卉",
	"paragraphs": "画工随意见天机，日暖南园蝴蝶飞。一样春风分厚薄，杜鹃开瘦牡丹肥。",
	"id": "3d72ccec-a31f-3720-a702-bcd9460ba4cc"
}, {
	"author": "李洸",
	"title": "偶忆",
	"paragraphs": "九洲相斫无宁日，众醉难为独醒人。历劫山川如在宥，经行草木不成春。妻儿兵火愁何处，缄札云鬟恐未真。寂寞残阳乱烽里，回车空忆动微尘。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "慰郑天轼丧女",
	"paragraphs": "无语填君失女悲，寻常因果岂前知。最怜白发重帷泪，可有青灯再见时。委地西洋邙北路，芥胸云梦渭南诗。从来未了人间事，大剩潜心断六痴。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "赴澳舟中",
	"paragraphs": "如潮万念怅无端，渐老胸怀更郁盘。暮色江山销薄醉，危阑风雨入饥寒。寻思得失功名贱，坐觉讥评流俗难。盖海连江泪淘尽，扁舟讵为起波澜。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "拂晓登松山",
	"paragraphs": "曲径盘陀曙欲开，钗裙更为踏歌来。凉飙晓色侵衣袂，残月潮光满露台。近抱渐同秋意尽，故乡空有雁声哀。奔车十里松山路，莫挽苕年万马回。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "叶誉虎六十生日 其一",
	"paragraphs": "烟霞归拥九夷居，老向龛灯静扫除。坐阅海桑三变后，独搜文物百罹馀。奇方医国遑求艾，往事谈瀛待著书。雪竹霜松天与健，更从龟甲问盈虚。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "叶誉虎六十生日 其二",
	"paragraphs": "贞元朝士几人存，南雪堂堂有令孙。杯底秋花天外影，匣中词客古来魂。倾心杖履论风节，纳手棋枰梦战痕。何日赤松寻绮季，身谋国事两忘言。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "怀颙园",
	"paragraphs": "念远伤离百可忧，颙园苦忆旧风流。三年去国干戈老，四海无家天地秋。乱日犬羊同窟宅，临时文酒负赓酬。元龙豪气应销尽，海上何人识故侯。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "屡过顾斋",
	"paragraphs": "顾斋风义世无伦，野史南强下笔神。每念薄暮徒自苦，终期形影得相亲。寸缣尺幅遗民泪，细草幽花老屋春。逸爵已閒纡胜引，可能杯酒话萧辰。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "慈伽携眷间关到港喜赋",
	"paragraphs": "惊看儿女贼中来，半载流亡肺已催。骨肉无多仍道路，园亭虽好付蒿莱。征魂故国风飘远，烈士穷途日暮哀。早见二毛兼丧乱，宁知白也是奇才。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "广东文物展览题辞",
	"paragraphs": "沈沈风雨此高楼，岭学真当绝续秋。万古曲江诗不废，九天屈子涕难收。韩陵有石宁堪语，珠海投鞭倘断流。不见老成徒怅望，栏杆北望是神州。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "春望和黄咏余",
	"paragraphs": "异地见花真自誷，江湖不觉又春深。层云又暖偎斜日，阑酒为悲阻去心。渡海魂劳期独往，抱山诗好郁孤吟。与君同是倾巢燕，梦里还家莫漫寻。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "与演庐同客香港无夕不谈赋此纪实",
	"paragraphs": "矍铄公真敌万人，中兴魂梦见孤呻。沧桑楼外虽多感，文字吟边定孰亲。短榻散书通性命，断檐疏雨绝嚣尘。醇醪剩对残宵坐，礼数能宽我未驯。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "蔡元培先生挽词 其一",
	"paragraphs": "寂寞南来日，苍莽四狩时。庙堂虚一老，学术觉多歧。真有婴儿旨，空留薄海悲。死生原旦暮，佐世本无为。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "蔡元培先生挽词 其二",
	"paragraphs": "黄顾公能接，馀晖望寝门。谈经高密当，论学永嘉尊。腐鼠休相嚇，游龙极至言。明夷待今访，白日正昏昏。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "竹枝词 其一",
	"paragraphs": "出郭车轻飏雨丝，春人委结及芳时。回头百媚堤边树，似搅柔肠踠地垂。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "竹枝词 其二",
	"paragraphs": "世味珠娘不自谙，便呼小艇梦江南。閒心更逐鸱夷浪，亚妹初逢三月三。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "竹枝词 其三",
	"paragraphs": "小艇帘低遮梦短，近山云压皱春寒。教人听雨荒江上，公子多情赋澧兰。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "竹枝词 其四",
	"paragraphs": "桃花春水鯻鱼肥，骤雨新蔬出市稀。得酒便教郎薄醉，天涯凉露湿人衣。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "竹枝词 其五",
	"paragraphs": "啮臂盟深记昨宵，九龙人远水迢迢。春光泄却情如海，一枕沧浪意也消。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "竹枝词 其六",
	"paragraphs": "桃根桃叶休相问，巫雨巫云最有情。好做春阴不归去，明朝更听卖花声。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "竹枝词 其七",
	"paragraphs": "柔情与絮翻飘荡，蜜意将潭较浅深。春水春花有终极，妾心那得换郎心。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "竹枝词 其八",
	"paragraphs": "东邻花好日斜时，西崦儿童唱竹枝。一日清游兼卜夜，卖鱼声趁棹移迟。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "江上阻雾遇潘顾西写示忆湘江旧作纵横今古涕泪泗交集赋此以广其意",
	"paragraphs": "晓雾迷漫天宇沈，扶舷风细引潮音。直知喧寂身为累，欲说兴亡日已瘖。隔坐云璈浑世外，去年沙屿忽江心。一诗湘水真成忆，待与潘郎憔悴吟。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "渡海偶书所见",
	"paragraphs": "物情忙里得闲窥，去马来牛又一时。侵晓雨馀鸥队稳，临河灯上月华滋。粉痕雪藕笼纱薄，云气山楼出岫奇。照影绿波吾已熟，此心惟有放翁知。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "陈孝威徵诗慨赋四律 其一",
	"paragraphs": "仁义真无敌，于今信不磨。春秋孰功罪，天地日干戈。世运侔中论，国殇哀九歌。忍看饥溺尽，赤手挽银河。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "陈孝威徵诗慨赋四律 其二",
	"paragraphs": "上相讦谟北，邦君礼数殊。才偏惊异国，术早验阴符。大府陈琳檄，流民郑侠图。终凭簪笔在，休更失桑榆。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "陈孝威徵诗慨赋四律 其三",
	"paragraphs": "举世畴能识，侧身希望遥。问谁回地轴，试与过天骄。安石苍生重，阿龙行步超。颇闻经国业，即此间丰标。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "陈孝威徵诗慨赋四律 其四",
	"paragraphs": "一纸常千里，攻心笔似椽。护航先决策，输挽早筹边。无术移尘劫，多才冷粥饘。永嘉如可作，应附党人编。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "得颙园越南来书赋此奉答",
	"paragraphs": "抱书郁郁意难明，赴海何人念老成。早料五噫真去国，可堪百战梦收京。入秋句傍沙场冷，待月潮从夜气生。忽忆山堂浑隔世，越裳消息又重瀛。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "浅水湾和张君华",
	"paragraphs": "一湾临浅水，万木界星河。房稍怜蜂蜜，矶真奈燕何。雾横山荦确，天晓月嵯峨。野兴因君发，莫令佳日过。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "题画",
	"paragraphs": "珠色东篱见不当，忽惊寒意满秋堂。姚黄魏紫群低首，好伴泉明入醉乡。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "沈仲强画菊花",
	"paragraphs": "法曲飘零翠黛残，秪馀一把泪心酸。劝君莫问兴亡事，此亦人间行路难。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "残阳",
	"paragraphs": "黯黯残阳雨乍收，绿波临睨作横流。吹花傍橶缘春在，添酒回灯与梦休。一昔红酣销薄醉，寻常语浅胜牢愁。画屏沈水无消息，待报佳人锦瑟秋。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "雨夜示汪公纪",
	"paragraphs": "绕室成百遍，一灯飘万籁。海云染空碧，凉飔积户隘。稍移座右花，汲露向槛外。乱书高隐几，涉猎颇嫌?。墙头竹掀动，池畔蛙感沸。隐隐起肤寸，微霰吹衣袂。几日阴作冱，侵晓野鸡霁。众绿披新丛，得雨滋生势。俄顷云拨墨，风悽雨转悈。因念城乌饥，直任蚊蚋嘬。端坐一叹息，欲泯物我界。不见湿燕飞，犹思护弱裔。沉沉万家梦，酣嬉得美睡。以此阅众甫，疾雨不为厉。明日清路尘，漂拂洗瘴疠。拨雨见花光，皞皞秋斋媚。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "初夏携佳人入荃湾遂游东普陀寺",
	"paragraphs": "缓缓轻歌陌上桑，盘盘山径九回肠。避嚣那觉意行远，得酒浑如年少狂。稍喜编氓仍汉俗，愿埋轮□入蛮荒。道人何物堪剩兴，准倾瓶灯选佛场。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "赠黄居素",
	"paragraphs": "眼中双井世能说，楼上片云萝带寒。事业性功容缩手，江山文藻助催肝。纵横畦菜无三亩，勃窣诗肠郁九盘。旧学从君期不负，正须微语过苏端。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "自香港逃难抵广州取道归里途中有述",
	"paragraphs": "寸寸山河寸寸灰，真教合眼忆蓬莱。倾巢燕雀知何世，寄命风霜要此才。野水千年原注泪，枯槐一梦等沈哀。故乡只在横琴外，风月江门近钓台。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "送春",
	"paragraphs": "掩卷供危坐，怀人殊惘然。纵横豺虎地，狼藉雨花天。国论方哗宠，生涯久灼煎。送春春竟去，得酒且流连。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "海洲访孙思荣",
	"paragraphs": "村路崎岖十里遥，行行忽喜见林梢。迎门丹荔花初灿，临水黄桑叶半凋。生事驱人愁转粟，梦痕依鹿苦传蕉。谁知管毂西江地，活我枯鱼意更超。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "王季友自广州过访",
	"paragraphs": "寒雨真成十日阴，高轩过我此殚襟。新亭泪尽宁须哭，黄菊花开早废吟。短席樗蒲同角胜，残宵弦管若为音。平生绝忆王深甫，更与悲歌发苦心。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "访何太傅吾驺赤松堂旧址",
	"paragraphs": "掌故罕流传，父老莫穷究。此地面驼岭，黝然望深秀。桑柘纵复横，村舍近可觏。缅怀蒐裘意，倘从子房后。陵谷一以迁，亭榭遂非旧。嘿寻游燕处，更无一瓦覆。里门三字榜，仿佛间急就。涧草低临水，溪云远依岫。松虬隐缭垣，塘陂碧成甃。工巧悬想像，感深极悠谬。冥冥思古情，低昂各奋袖。私语增累晞，况当扰攘候。凭吊春黯伤，駥我循墙走。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "独醉吟",
	"paragraphs": "人生不饮竟何欢，世事艰虞有万端。除却杜康谁可语，夜窗灯火不知寒。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "题李研山岁朝图 其一",
	"paragraphs": "山花如血照屠苏，裁剪春风意醉殊。今日芳洲隔人境，何时重展岁朝图。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "题李研山岁朝图 其二",
	"paragraphs": "李侯健笔傲徐熙，想见南塘全盛时。千古江山浪淘尽，不留血泪染深卮。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "题翁覃溪东坡道服小象",
	"paragraphs": "休明坎廪难为用，老去情怀圣得知。两处西湖曾载酒，江山争恨不回时。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "蜀人王秀峰来客荆园时梅花盛开流连吟赏赋此寄王公子季友兼简黄咏雩五羊",
	"paragraphs": "一梦师雄事已荒，朅来无语立斜阳。岁华老去情难尽，故国愁多路更长。坐觉前溪初照影，不知隔屋暗吹香。道人摩眼醒还记，雪满枝头月在廊。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "谒王大中丞祠堂",
	"paragraphs": "中丞孤介人，抚粤有惠政。赤心忧黎元，挺身禦枭獍。忆昔康熙初，四海靡底定。迁徙始闽粤，其意在台郑。惟彼蝼蚁贱，宁论血泪迸。榄山地滨海，划界为陷阱。监徒吏如虎，触网血以衅。照夜尸纵横，出疆路绵亘。纳纳乾坤大，蚩蚩哀愤并。万众方倒悬，一语激民听。至今读遗疏，字字见忠荩。膏泽故在民，尸祝吾乡盛。专庙郁崔嵬，造象起畏敬。讲肆邻马队，血食浸不称。灰劫弥年代，孰为甘棠咏。日暮牛羊下，千山急催暝。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "壬午除夕",
	"paragraphs": "往事如烟色是空，忽惊四十乱离中。黄金刻漏痴騃尽，白发慈亲笑语同。但觉兵戈满天地，浑忘身世在樊笼。不离婪尾今宵醉，酒照长淮蜡炬红。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "元宵喜汤展云见过",
	"paragraphs": "早从绝学见孤心，老阅风波物外深。两载江湖原自适，一身饥溺果谁任。弄兵空有群儿羡，枉尺休教直道寻。珍重元宵杯底月，坐聆高论敌南金。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "挽余心一",
	"paragraphs": "西风吹泪黯江云，再过南园不见君。夙昔相从脩社事，他时谁可定吾文。平生鸩酒原难喻，绝世兰膏竟自焚。太息横流满沧海，遑论坚白日纷纷。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "逢曾彼庵酒座",
	"paragraphs": "嵚崎不减旧清狂，一病逢君气以张。身外浮名存酒德，望中故国满春光。迷邦怀宝宁无悔，落月空梁耿不忘。志大才疏终鼎折，劳劳北海语能详。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "何无怠属题花桥感旧图",
	"paragraphs": "世人欲杀此何时，匹马生还匪我思。今日花桥曾似旧，短篷疏雨助寻诗。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其一",
	"paragraphs": "虚堂块坐似枯禅，病起尘缘顿弃捐。堆眼绿荫新雨后，尽消六月艳阳天。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其二",
	"paragraphs": "病骨支离爱曳筇，凉飙爽飒转畏风。自联哀乐过人处，烂醉悲歌误乃公。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其三",
	"paragraphs": "乌啼惊破梦零星，晓色鲜新喜放晴。一枕黑甜游九地，昨宵胜食五侯鲭。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其四",
	"paragraphs": "撑肠文字真何用，不及双弓迷半瓯。消渴相如成底事，雷鸣饥腹日三周。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其五",
	"paragraphs": "闭门思种邵平瓜，苦雨摧残叶底花。摘得新瓜才入馔，直知澹泊是生涯。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其六",
	"paragraphs": "黄粱炊熟奈愁何，午枕脩然意更多。至竟郑生能解事，不将美睡换奔波。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其七",
	"paragraphs": "护病真知慈爱深，佛灯长照啊儿心。争教疾苦常呼母，四十一年霜雪侵。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其八",
	"paragraphs": "强欲登楼筋力乏，真成一月不窥园。幽花细草沈沈绿，似乱伤离独闭门。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其九",
	"paragraphs": "夏凉如水晚花明，竹月窥廊渐作声。待与病夫裁短什，回肠还是玉溪生。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十",
	"paragraphs": "听雨听风世已遥，梦魂歌枕可怜宵。朱颜无复当年好，丝竹何心破寂寥。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十一",
	"paragraphs": "夜起微茫水月空，萧萧四壁更吟蛩。万灵随处能生灭，坚白何缘有异同。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十二",
	"paragraphs": "花时绝忆酒能神，飞尽红棉错过春。今日亭亭如翠葆，不知种树竟何人。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十三",
	"paragraphs": "镜奁灯火夜何其，辛苦维摩示疾时。枕畔泪痕和药进，不因共命始相知。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十四",
	"paragraphs": "晴空舒卷云无碍，砌草离披石更斜。凡卉庭前供一顾，臂拦开遍凤仙花。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十五",
	"paragraphs": "因病今生真止酒，妇言不听听何人。羔羊旧侣休相问，酒债寻常已告贫。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十六",
	"paragraphs": "呢喃小燕澹黄衣，未脱樊笼暂息机。养就羽毛好相待，伯劳零梦已东飞。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十七",
	"paragraphs": "酒涨今年满渡头，柴门流潦碧于油。珠量斗米难论价，不怨天公苑即休。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十八",
	"paragraphs": "曲径移花人绝艳，中庭扶病影相亲。豪怀销尽众芳歇，留取枯肠稍逼真。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其十九",
	"paragraphs": "佳人天末近何如，北望劳劳阙寄书。得读春秋成断烂，不因众暴怨群狙。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其二十",
	"paragraphs": "黋黋江夏两诗豪，刻骨镌心作计劳。白发填词世已换，却怜鸿鹄在蓬蒿。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "病起杂诗 其二十一",
	"paragraphs": "群书博极推才伯，静养端倪本白沙。私淑两贤乡学在，津梁真觉浩无涯。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "读黄泰泉陈白沙两集 其一",
	"paragraphs": "浩劫千年现在身，悬知平等孰冤亲。万机出入庄生语，瓦砾何能妒道真。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "读黄泰泉陈白沙两集 其二",
	"paragraphs": "阿堵真灵难举却，分金谁道故人疏。诸公劳苦端知我，自笑何如山泽臞。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "读黄泰泉陈白沙两集 其三",
	"paragraphs": "文物殚残劫火馀，中郎何处访遗书。市人那有黄金买，饱食争教似蠹鱼。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "读黄泰泉陈白沙两集 其四",
	"paragraphs": "困眠饥食滞芳时，往事凄迷恋酒卮。倘许焚香趋静境，无思无虑对枯棋。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "读黄泰泉陈白沙两集 其五",
	"paragraphs": "不断蟾声万木深，骄阳尽压雨霪霪。潜夫著论谈经国，罔两原知奇物心。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "读黄泰泉陈白沙两集 其六",
	"paragraphs": "秋光领略夜如银，万里冰轮战骨新。愿照大千灰劫里，看余橐笔作征人。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "七夕 其一",
	"paragraphs": "洗甲天河有底忙，娟娟凉露入秋堂。任他乞巧我藏拙，儿女娇娆斗晚妆。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "七夕 其二",
	"paragraphs": "明河秋水渡双星，瓜果中宵香满庭。无意自多人自老，沈沈小鼓可谁听。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "题袁督师诗轴真迹",
	"paragraphs": "慷慨筹边期五载，长城自坏本疑猜。吞声忍读滩声纪，伸纸龙蛇万壑哀。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "哭李仙根 其一",
	"paragraphs": "蜀滩飙急激忠魂，万里凶传白日昏。心史井函并泪尽，衔哀不独为私恩。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "哭李仙根 其二",
	"paragraphs": "万首诗篇万口传，九流胸次独渊渊。桂林阳朔游踪在，才驭寄肱向下泉。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "哭李仙根 其三",
	"paragraphs": "弦绝秋波泪万丝，傲遗更傍柳侯祠。归魂猿鹤如相语，失路王孙孰念饥。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "林主席挽诗 其一",
	"paragraphs": "西巡警跸露先睎，含涕流氓忍独挥。万国衣冠齐会葬，庙堂从此履声非。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "林主席挽诗 其二",
	"paragraphs": "山河手挽霸图雄，坐论春容始见公。七载艰虞天眷顾，终教窒欲剪群凶。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "林主席挽诗 其三",
	"paragraphs": "对扬清庙想明时，彝鼎图书得尽窥。今日贼中歌就辨，伤心无路送灵輀。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "仲瑛自香港携家来访迁者踵接余数语解之置酒知白斋咏雩亦以同日不约而至出名瓷相慨赏盖忧乐集于俄顷感愤形于楮墨故末语及之也",
	"paragraphs": "乡关庾信托清哀，剥啄惊呼二妙来。鲑菜晚供园小摘，越瓷秋静酒初醅。浮湛薄宦真吾党，聚散浮生老布才。风雨鸡鸣一相见，九阍豹虎漫疑猜。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "和黄咏雩榄溪杂诗即用原韵 其一",
	"paragraphs": "翁陔松竹半棕山，满百歌姬碧玉环。蜀帝未亡竟先死，杜鹃啼血泪痕斑。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "和黄咏雩榄溪杂诗即用原韵 其二",
	"paragraphs": "诗社桥西一水周，枯荷石圮对危楼。遗书禁毁雍乾际，坏璧空寻孔宅秋。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "和黄咏雩榄溪杂诗即用原韵 其三",
	"paragraphs": "忍读遗诗日几回，商声哀飒纸窗来。空降白刃输肝胆，荒冢黄花特地开。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "和黄咏雩榄溪杂诗即用原韵 其四",
	"paragraphs": "方外游踪野寺昏，红棉高矗敛精魂。南塘水月浑如镜，不照啼痕照酒痕。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "和黄咏雩榄溪杂诗即用原韵 其五",
	"paragraphs": "青花碧蘸大明姿，五色缤纷写折枝。捧出冰盘如月满，时人谁识虎头痴。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "和黄咏雩榄溪杂诗即用原韵 其六",
	"paragraphs": "裴迪能来访右丞，一歌义谷万人称。孟光椎髻真堪羡，尊酒开窗共剪灯。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "和黄咏雩榄溪杂诗即用原韵 其七",
	"paragraphs": "捲帘秋雨嫏嬛梦，袭佩琼英楚泽香。比似墨西饶逸气，帷灯开伴道援堂。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "和黄咏雩榄溪杂诗即用原韵 其八",
	"paragraphs": "盘胸野史从头说，迁海经时泪溅花。三百年来有遗很，荒山指点木龙斜。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "同仲瑛咏雩过何仿檀仿瀛仿澧南湖村舍",
	"paragraphs": "长松高树旧名家，少日追欢竹马斜。执戟帝庭姿爽飒，骑驴湖上老生涯。閒来细读装堂画，乱里仍栽满眼花。三凤翩翩今复见，尚堪溯漠战风沙。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "吹万楼夜坐同仲瑛咏雩",
	"paragraphs": "卧看秋云槛外移，逍遥六翮息天池。正怜下泽驱车日，岂是南阳抱膝时。短梦十年真易得，旧交四海孰相知。沈吟剩对楼头月，碧藓苔深有谪枝。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "同仲瑛咏雩立民硕生谒萧烈女祠",
	"paragraphs": "荒祠临野水，送客此经过。大节还天地，悲风触网罗。止迁白沙赋，悯烈泰泉歌。伦纪今垂灭，低徊泪暗沱。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "仲瑛约余赴韶是日招同咏雩立民毅孙硕生过集即送之海洲",
	"paragraphs": "故人风节凛秋霜，愁说生涯已耄荒。遭乱单凭诗作史，逃虚直以狷为狂。山围松竹皆英物，梦绕江湖是帝乡。多难相逢今又别，漫劳杯酒问行藏。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "感事答何觉夫桂林",
	"paragraphs": "万事成懒废，孤生任推迁。脱身归里闾，忽已逾岁年。窐步有陷阱，鬼神呼烦冤。棘路横豺虎，若木栖鹰鹯。踯躅闻野哭，伫望生饥烟。栖迟衡泌下，冥想轩羲前。微命悬霄壤，大道随周旋。呼吸通帝座，璗决涤腥膻。忍辱以偷生，人定终胜天。胡歌满都市，空谈陈陶篇。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "重阳前一夕荆园月下慨然成咏",
	"paragraphs": "少日邅回壮不羁，两年株守欲何为。半林黄落知秋尽，万里清光及我私。击筑要离歌变徵，买山支遁失幽期。匈奴未灭雕鞍在，莫遣新霜入鬓丝。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "悼林卓夫",
	"paragraphs": "一死忠能见，如君信异才。危难犹不避，孤愤却堪哀。直道轻身殉，微言耐世猜。海门寒浪急，为激旅魂来。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "渡周郡",
	"paragraphs": "周郡疑天堑，飞同下濑艭。风烟横四县，鼙鼓动西江。谷静闻猿啸，溪回取石淙。苦禅弹一指，应有毒龙降。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "抵鹤山汤赞化置酒话旧",
	"paragraphs": "汤侯作宰山水县，搔首踯躅爱不见。越陌度阡用相存，老我风尘应满面。谈笑挥戈却虎罴，好凭杯酒话战时。已闻父老歌新政，胜读豳风七月诗。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "自沙坪至杨梅山行 其一",
	"paragraphs": "密竹浅溪闻鹧鸪，一肩行李杂屠沽。恨无苍莽大痴笔，来写秋山行旅图。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "自沙坪至杨梅山行 其二",
	"paragraphs": "过尽千山疲荦确，到头一水舞潺湲。行行渐觉双螺近，耕凿安时尚有村。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "自沙坪至杨梅山行 其三",
	"paragraphs": "辄唤奈何张子野，积年别恨写今宵。囊中自有青山在，小李渊源定不祧。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "遇谷雏杨梅旅舍",
	"paragraphs": "逆旅闻歌强自宽，逤逻盲女莫轻弹。灯前百感谁能喻，刬却君山不忍看。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "崧台客与谷雏夜话",
	"paragraphs": "一灯逆旅夜凉时，白日黄河两鬓丝。世乱极知屠狗贵，泉清那觉出山迟。对床风雨惊秋老，入梦荆驼剧酒悲。龟手单凭方药治，庄生洴澼定吾欺。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "苍梧道中留呈邓剑泉",
	"paragraphs": "牁牂万里此中分，隐隐苍梧向夕矄。黄鹄翅低愁不度，白蘋风起寂相闻。江流百转终归海，岭树重遮不碍云。莫道频年苦征战，一麾破虏最能君。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "自苍梧州船至大湾转车至桂林示吕子芳何觉夫",
	"paragraphs": "蓝缕开疆岂偶然，袭来率土建蹄筌。乱滩才过黄牛险，义旅终凭白马传。援地群峰如剑戟，藏山万户各风烟。嗟余行役忽至此，莫遣劳人赋九边。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "桂林呈李任公",
	"paragraphs": "蚤从征虏起边陲，裘带风流岂易窥。谈笑湖山容独秀，飞扬部曲故偏裨。绝怜吴市吹箫日，得并陶公运甓时。谁道蛟龙惊鼓角，苍生满眼待明夷。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "徐友村招游阳朔放舟滩江谷雏抚画本相示欣然有作",
	"paragraphs": "出郭微风帽半欹，坐临寒濑发船迟。胜情胜具不常有，好水好山今所思。醉拨军符眠画舸，静收蓝本入声诗。青峦如笑容晞发，待向漓江理钓丝。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其一",
	"paragraphs": "吾爱漓江水，今来一濯缨。骄阳翻影乱，绝壑倒流明。沙浅鱼能数，舟轻石不惊。廿年观皱面，何似剪波行。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其二",
	"paragraphs": "渔父尔何黠，剧怜双鸬鹚。飞难黄鹄举，盟受白鸥欺。入水老张啄，得鱼供快颐。未能求一饱，真觉愧天随。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其三",
	"paragraphs": "舱头收落日，四野入昏黄。树杂群雅噪，云多叠巘荒。市鲜呼近艇，贪醉酒低床。闻说寡婆峡，年年此望乡。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其四",
	"paragraphs": "况入灵鼍窟，伸头万翠攒。晚风低飐草，斜日依乱滩。水惯柔肠转，山僧滑眼看。舟行宜缓缓，欸乃若为寒。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其五",
	"paragraphs": "山罅吐新月，清光嶷嶷高。渔灯明石发，萤露湿溪毛。畏见枯鱼泣，微闻野犬嗥。楚坪今夜泊，足慰半生劳。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其六",
	"paragraphs": "沦漪清见底，人语搅秋烟。岩影坠千嶂，滩声飞百泉。九阍兵气满，孤枕旅魂牵。为问荆园月，何时得共圆。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其七",
	"paragraphs": "晨曦笼旭日，侵晓破荒鸡。向荅光岩瀑，烟分碧涧霓。潇湘通地轴，勃窣倚天梯。欲谢人间事，来同海燕栖。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其八",
	"paragraphs": "推篷见飞瀑，喷薄万花迷。湿雾鱼吹浪，轻尘燕啄泥。源头何处觅，物论有难齐。欲买镜湖水，言从贺监西。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其九",
	"paragraphs": "鬼斧何年凿，江山郁此奇。川川都是月，室室尽为鸱。天待娲皇补，舟凭鳀壑移。观音岩下过，缥缈间灵旗。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其十",
	"paragraphs": "丛篁生野菌，危磴阻荒村。恐有潜虬在，宁容腐鼠尊。船唇滩水急，鸦背夕阳翻。观物真无尽，天公总不言。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其十一",
	"paragraphs": "暮霭濛濛里，舟人戒薄寒。从渠邀大月，招我渡双滩。灯点松脂暗，杯斟?酒酸。兹游情不极，应有舌翻澜。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其十二",
	"paragraphs": "两宵同水宿，拂晓泊岩阿。下濑船如箭，登山屐不磨。万峰森束笋，众窍怒吹螺。斑竹苍梧梦，东流眄抚河。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其十三",
	"paragraphs": "乌桕经霜俊，能分野柿红。争看山起伏，却喜树茏葱。仡鸟千林外，流霞一抹中。披襟当此际，何必问雄风。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔纪游同徐友村张谷雏 其十四",
	"paragraphs": "细雨良丰路，车声隐若雷。书成须种树，凤去莫登台。深翠分诸壑，暗香来野梅。入山曾几日，胸次绝氛埃。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔舟中戏集简斋诗赠友村谷雏 其一",
	"paragraphs": "三面青山围竹篱，一帘细雨独题诗。转颠云日还如锦，不及遥看突屼奇。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔舟中戏集简斋诗赠友村谷雏 其二",
	"paragraphs": "山林有约吾当去，二士相随风满巾。可为一官始快意，漳州画戟拥诗人。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔舟中戏集简斋诗赠友村谷雏 其三",
	"paragraphs": "平生张翰极风流，十月江湖吐乱洲。客子光阴诗卷里，镜中鬓发不禁秋。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔舟中戏集简斋诗赠友村谷雏 其四",
	"paragraphs": "川中不愁微步袜，近人孤嶂欲生云。风流丘壑真吾事，恐有德璋能勒文。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔舟中戏集简斋诗赠友村谷雏 其五",
	"paragraphs": "雨晴閒步涧边沙，远映青山丝样斜。说与虎头须画我，一官不办作生涯。",
	"id": "054c41b5-6913-375b-9334-8ac8237cd06b"
}, {
	"author": "李洸",
	"title": "阳朔舟中戏集简斋诗赠友村谷雏 其六",
	"paragraphs": "倘可卜邻吾欲住，试谋小隐可无山。子房与我同羁旅，也唤畸人到席间。",
	"id": "054c41b5-6913-375b-9334-8ac8237cd06b"
}]