[{"author": "夏纬明", "title": "国庆十五周年志盛三首 其一", "paragraphs": "建树新邦十五秋，工农并举展鸿猷。江山锦绣鹏程远，红日东方唱九州。"}, {"author": "夏纬明", "title": "国庆十五周年志盛三首 其二", "paragraphs": "天安门下人如海，齐步扬眉意气雄。领导英明宗马列，高呼万岁响宏钟。"}, {"author": "夏纬明", "title": "国庆十五周年志盛三首 其三", "paragraphs": "灿烂华灯五彩纷，礼花高起九霄云。十方四海群英会，金石同心永不分。"}, {"author": "王益初", "title": "与友小饮城内协兴酒家，叶陈吟诗，次韵奉和七律一首", "paragraphs": "何敢清游比七贤，只缘嗜酒慕群仙。栽桃偏爱三边宅，养鹤络虚半亩田。野客偶逢花市集，骚人久隔翠华筵。多情承许频相会，闲话沧桑别有天。"}, {"author": "王益初", "title": "春日与王陈诸君再游梅园次韵即景四绝句 其一", "paragraphs": "万里云罗入望收，声声鸿雁几沈浮。梅边一笛春如许，何日重游古渡头。"}, {"author": "王益初", "title": "春日与王陈诸君再游梅园次韵即景四绝句 其二", "paragraphs": "南枝才落北枝开，行见群鸥横阵来。蜂蝶不知春意闹，千红万紫绕园栽。"}, {"author": "王益初", "title": "春日与王陈诸君再游梅园次韵即景四绝句 其三", "paragraphs": "景物江南处处红，湖边桃李笑春风。仙踪绿野人何在，好似迷离入定中。"}, {"author": "王益初", "title": "春日与王陈诸君再游梅园次韵即景四绝句 其四", "paragraphs": "梦影楼台一样新，春风吹绿草成茵。愧无彩笔题红句，付寄江淮散淡人。"}, {"author": "王益初", "title": "答友", "paragraphs": "妙语流传韵味深，玄经特许再追寻。风尘荏苒惊三伏，空谷跫然恋五音。挟笔方知人世异，衔林时感岁华侵。乘闲结伴清机去，处处凉蝉入暮吟。"}, {"author": "王益初", "title": "贺友恢复教学工作", "paragraphs": "久仰江淮翰墨香，矧凭农事展瑶章。深根却喜三春雨，播种何忧九月霜。西席重登崇宿望，皋皮坐拥更唐皇。东园桃李声华盛，奕奕红光万里扬。"}, {"author": "王益初", "title": "韵酬谢寿词二首 其一", "paragraphs": "碧梧栖托凤凰枝，妙语飞来醉一卮。看向鹅洲添野趣，平临骥渚解支颐。关山明月声华地，桃李春风乐笑时。自古江淮多俊杰，衣冠文武肃来其。"}, {"author": "王益初", "title": "韵酬谢寿词二首 其二", "paragraphs": "啸傲山林慕谪仙，也曾挟笔走涯天。寻僧惯踏琴台雪，结客曾游紫石泉。嵩洛风尘谋浅醉，潇湘烟雨乐闲眠。何当叩访华东市，一识荆州宿愿绵。"}, {"author": "王益初", "title": "读陈杨二友七律唱和诗四首 其一", "paragraphs": "桥南桥北两通街，赋手文心气类谐。琴韵书声传里巷，灯光剑影点萧斋。杏坛设教宏心愿，绛帐翻经树式楷。荠麦青青蒲柳绿，名贤相遇乐无涯。"}, {"author": "王益初", "title": "读陈杨二友七律唱和诗四首 其二", "paragraphs": "落落浮生久息交，蓬门剥啄有谁敲。吟边双蝶恋花影，客里斜阳掠树梢。文史华东容我读，诗歌江上待君抄。高山空谷牙琴奏，流水清音响四郊。"}, {"author": "王益初", "title": "读陈杨二友七律唱和诗四首 其三", "paragraphs": "元白由来喜结邻，相逢一笑便相亲。玉杯浅酌寻幽趣，金谷评棋会率真。八韵吟成幸拜读，几番謦欬感情深。元龙豪气玄经笔，谁识江东蕴至珍。"}, {"author": "王益初", "title": "读陈杨二友七律唱和诗四首 其四", "paragraphs": "吟来春雪意深长，耸立孤高一树杨。韵格唯知除旧习，声名岂仅越重洋。文章夙仰韩欧气，诗赋浓薰班马香。愧我白头无一就，敢随骥尾逐风扬。"}, {"author": "王益初", "title": "韵和云峰兄春日见访七绝五首 其一", "paragraphs": "雅教暌违几度春，逡巡何处挹清尘。今番欣获重相会，谈笑雍容倍可亲。"}, {"author": "王益初", "title": "韵和云峰兄春日见访七绝五首 其二", "paragraphs": "久仰华东锦绣才，追陪杖履逐颜开。江乡多少谈诗客，最爱新题步玉台。"}, {"author": "王益初", "title": "韵和云峰兄春日见访七绝五首 其三", "paragraphs": "杨柳春风尽日妍，半生心迹入吟篇。依依暮景同相慰，白首论交再十年。"}, {"author": "王益初", "title": "韵和云峰兄春日见访七绝五首 其四", "paragraphs": "穷居谁与话温存，喜向禅门觅宿根。人世荣枯原不定，瞢腾一梦了无痕。"}, {"author": "王益初", "title": "韵和云峰兄春日见访七绝五首 其五", "paragraphs": "谁道高山无赏音，凄迷流水听鸣琴。权将一曲冰霜操，献赋龙砂碧玉心。"}, {"author": "王益初", "title": "七九初度云峰有诗见寄依韵赋谢", "paragraphs": "龙钟何处觅栖枝，昕夕唯谋酒一卮。青镜流年看发变，白云芳草适心颐。徒瞻桃李飞红彩，惯听凤鸾鸣盛时。七九风光飘瞥过，遥承吉语卜昌其。"}, {"author": "王益初", "title": "七律一首", "paragraphs": "浮沈身世慕飞仙，色相因依华曼天。千里胸怀寻紫电，半生心迹寄清泉。游移山海追酣梦，啸傲烟霞几醉眠。拜读琼篇春雪句，晨昏玩味总延绵。"}, {"author": "王益初", "title": "重九友惠诗两律，再叠枝韵奉酬 其一", "paragraphs": "鹤鸣鸾岁碧梧枝，佳节又传二妙诗。九日萸囊红幂羃，三秋风物影离离。"}, {"author": "王益初", "title": "重九友惠诗两律，再叠枝韵奉酬 其二", "paragraphs": "衔杯金谷诚堪忆，结友名山却慕思。愿祝澄东诸老健，常随骥尾觅新知。"}, {"author": "王益初", "title": "苏澄道中口占七绝江阴晚发", "paragraphs": "涉水登山老不休，还乡又历几春秋。行年八十匆匆度，犹敢冲寒事远游。"}, {"author": "王益初", "title": "夜宿周庄", "paragraphs": "江乡风味数周庄，白酒青虾次第尝。感谢三公情谊厚，安排食宿热衷肠。"}, {"author": "王益初", "title": "航行一日", "paragraphs": "晨兴鸦雀噪新晴，百里苏澄一日程。两岸稻香秋菜熟，今年又是卜丰盈。"}, {"author": "王益初", "title": "重到吴门", "paragraphs": "一别姑苏已十春，街衢宽阔市容新。此行不是寻花柳，为忆吟朋访旧亲。"}, {"author": "王益初", "title": "游历吴门，姻兄设宴赋此志谢", "paragraphs": "重到东南第一州，相逢气类尽高流。既叨盛谊先安榻，复扰郇厨费荩筹。老去风怀堪伯仲，吟来韵味总情投。苏常胜迹知多少，端赖明公作导游。"}, {"author": "王益初", "title": "承同学晓光置酒，嗣又伴游常熟感赋七律一首", "paragraphs": "负笈淞滨忆昔年，那知今日复同筵。奇珍茅酒传杯酽，竹笋蘑菇入馔鲜。暖日琴川寻美景，清秋胥口劈吟笺。平生心迹半相似，喜结新缘续旧缘。"}, {"author": "王益初", "title": "读晓光兄抄示秋日赋赠二首 其一", "paragraphs": "雄词拜读欲和难，文字因缘岂等闲。翰苑成名神奕奕，江关建业步珊珊。故园谁伴樽前路，汉渚同游劫后山。水月镜花终是幻，白云苍狗有无间。"}, {"author": "王益初", "title": "读晓光兄抄示秋日赋赠二首 其二", "paragraphs": "白云苍狗有无间，彩笔留题见胆肝。骇浪船随千里梦，惊弦雁托一枝安。清新铭记先窥柳，丰丽文章喜识韩。寄语熊公多护摄，莫为失伴过心酸。"}, {"author": "王益初", "title": "与刘李杨吕诸老同游沧浪亭二首 其一", "paragraphs": "深秋黄菊访苏台，群彦同游亦快哉。舒啸林泉何处得，沧浪亭畔且徘徊。"}, {"author": "王益初", "title": "与刘李杨吕诸老同游沧浪亭二首 其二", "paragraphs": "烟峦苍秀石玲珑，走尽西廊复向东。壁砌名碑游览毕，一杯香茗淡心胸。"}, {"author": "王益初", "title": "与友同游留园七绝四首 其一", "paragraphs": "昨宵微雨湿层城，云散烟消忽放晴。且向东轩停片刻，甜糕香茗也撄情。"}, {"author": "王益初", "title": "与友同游留园七绝四首 其二", "paragraphs": "沿廊转折旁偕除，信步轻移总自如。碑碣参差迷眼目，为何不见曲园书。"}, {"author": "王益初", "title": "与友同游留园七绝四首 其三", "paragraphs": "苏台菊赛年年有，寒碧花前分外多。甜蜜风光歌一曲，任人游览看花过。"}, {"author": "王益初", "title": "与友同游留园七绝四首 其四", "paragraphs": "堆石玲珑费构思，新装犹是旧亭池。嶙峋试向云峰看，屹立淩空最出奇。"}, {"author": "王益初", "title": "西园五律两首 其一 游殿", "paragraphs": "乍入清凉界，悠然念十方。木雕皆彩结，泥塑尽金装。才过如来殿，再寻罗汉堂。尘心久已淡，何事感徬徨。"}, {"author": "王益初", "title": "西园五律两首 其二 放生池", "paragraphs": "秋风传浴鼓，疏磬散空林。泉石经霜瘦，亭栏历岁深。晴烟笼竹影，淡日照禅心。莺啭枝头舞，临流听好音。"}, {"author": "王益初", "title": "游拙政园观菊展二首 其一", "paragraphs": "嫩寒时节养花天，垂暮风光只自怜。已向留园参菊展，又来拙政娱林泉。青枫岭上迎诗客，白玉堂前醉谪仙。载酒欲寻云梦去，群芳坐拥度华年。"}, {"author": "王益初", "title": "游拙政园观菊展二首 其二", "paragraphs": "吟到黄花尘梦绝，万枝绿玉映斋堂。金丝蟹爪堪相映，壁立悬崖瑞霭长。我爱同根呈异色，谁怜素质裹红装。不知茅屋秋风后，更向何人枉断肠。"}, {"author": "王益初", "title": "怡园写意二首 其一", "paragraphs": "花影秋花随意收，红萸白菊满平畴。玲珑盘石还招蝶，题句茶亭笔力遒。"}, {"author": "王益初", "title": "怡园写意二首 其二", "paragraphs": "闲步珊珊已晚晴，琳琅满目看分明。辛盘素草休论价，络绎游人画里行。"}, {"author": "王益初", "title": "与友游怡园再成七绝二首分呈同游 其一", "paragraphs": "问柳寻花西复东，游踪到处总从容。三吴才士龙南友，时在晨昏惦念中。"}, {"author": "王益初", "title": "与友游怡园再成七绝二首分呈同游 其二", "paragraphs": "垂老风光总恋思，人生行乐贵及时。鼋头新意梁溪酒，肯否明春醉一卮。"}, {"author": "王益初", "title": "赠叶咏兄", "paragraphs": "结友苏常寻胜迹，遨游山水溯行踪。报君一事堪相记，九宿澄湖淡月中。"}, {"author": "王益初", "title": "寄题胥口四首 其一", "paragraphs": "烟光淡荡水声潺，乔木森森任意攀。寂寞湖天云雾里，高人相率看香山。"}, {"author": "王益初", "title": "寄题胥口四首 其二", "paragraphs": "惊寒雁阵几盈眸，万顷波光一碧收。岸苇风桥秋瑟瑟，洞庭南北两名州。"}, {"author": "王益初", "title": "寄题胥口四首 其三", "paragraphs": "生平爱好是鱼虾，每及深秋感岁华。借向风光何处好，山飞楼阁水飞霞。"}, {"author": "王益初", "title": "寄题胥口四首 其四", "paragraphs": "农村胥口总辉煌，霜落秋山橘柚黄。新貌湖山空想像，行踪不到意徬徨。"}, {"author": "王益初", "title": "甲寅花朝陈以光老师莅澄见访相与便酌分茶欢笑而别嗣承惠诗五律两首即步原韵呈正 其一", "paragraphs": "良晨迎远客，联袂走江城。东市一相会，谈风四座惊。添筹云祝嘏，拈韵寄深情。共此欢今日，喁喁雅颂声。"}, {"author": "王益初", "title": "甲寅花朝陈以光老师莅澄见访相与便酌分茶欢笑而别嗣承惠诗五律两首即步原韵呈正 其二", "paragraphs": "佳日重相晤，言寻半日欢。黄庐思旧雨，茶社许盘桓。谁伴姑苏去，同游玄妙观。徜徉歌一曲，世变已千般。"}, {"author": "王益初", "title": "夏初又承友寄怀七律两首再和原韵 其一", "paragraphs": "街头喜遇说诗人，初接新春又送春。飘泊风尘堪自笑，逍遥翰墨总天真。沈沦江海谁相问，步履郊原孰可亲。白发苍苍嗟老大，颓然留得苦吟身。"}, {"author": "王益初", "title": "夏初又承友寄怀七律两首再和原韵 其二", "paragraphs": "别来几度接音书，欲报盛情手抖吾。正愧粗肴慢待客，翻承美语慰闲居。纵谈气类漫相异，蹀躞名途悔服初。愿再芙蓉谋一醉，高轩倘许莅蓬庐。"}, {"author": "王益初", "title": "和叶老病窗杂咏七律两首 其一", "paragraphs": "正是东窗欲晓时，瞢腾一霎起深思。半生落拓成疯汉，廿载因怀笑酒痴。禅榻吹箫声寂寂，玉堂舞剑影离离。乘槎欲向三山去，领取琼花醉折枝。"}, {"author": "王益初", "title": "和叶老病窗杂咏七律两首 其二", "paragraphs": "急流何敢计安危，骇浪惊弦只自持。叶落阶除风飒飒，月明庭院步迟迟。乍逢词客横眉看，谁悉闲僧入定期。宿鸟投林人尽散，吟呻又到上灯时。"}, {"author": "王益初", "title": "八一初度，陈以光老师惠诗称寿赋此奉谢", "paragraphs": "初度年华八一春，星移物换几翻新。家风深愧红鹅换，情谊难逢仲子真。久历沧桑惊世变，饱经忧患远游人。龙钟谁念荒江老，片羽飞来胜八珍。"}, {"author": "王益初", "title": "酬兆老乙卯春日寄怀二律 其一", "paragraphs": "冬裘夏葛几乘除，意态萧疏百不如。盛世风光惭蹀躞，残年心事总唏嘘。知君积稿盈千叠，愧我无能题一舆。手抖目眩精力退，逡巡难写半行书。"}, {"author": "王益初", "title": "酬兆老乙卯春日寄怀二律 其二", "paragraphs": "诸居岁月更，梅柳渡江城。有志千佛喜，无才一身轻。行文嗟我拙，杯酒待君倾。何日谋相会，重亲海上氓。"}, {"author": "王益初", "title": "和咏老除夕书怀七律两首 其一", "paragraphs": "苍狗白云急景驰，那堪两鬓已成丝。鸡虫得食何劳计，身世荣枯欲问谁。情绪千般萦夙梦，悲欢一例付新词。衔杯欲剪西窗烛，又是邻机晚放时。"}, {"author": "王益初", "title": "和咏老除夕书怀七律两首 其二", "paragraphs": "岁月悠悠兴未阑，白头犹作少年看。冷烟袅袅篆香馆，清漏迟迟滴水盘。东壁光催残腊尽，茅斋独唱一灯寒。良宵谁共郫筒饮，炮竹声喧万象欢。"}, {"author": "王益初", "title": "再酬春日寄怀七绝两首 其一", "paragraphs": "萋萋芳草立斜阳，每读高文益自伤。颠沛穷愁悲老大，飘零无奈守江乡。"}, {"author": "王益初", "title": "再酬春日寄怀七绝两首 其二", "paragraphs": "十载神交感念深，高山流水有知心。淞滨谁唱阳春曲，古调独弹发异音。"}, {"author": "王益初", "title": "次韵再和叶老暮春雨夜不寐遣怀七律两首 其一", "paragraphs": "飘泊东西类转蓬，金刚那怕火来攻。人间祸福原无定，世事周旋恨未工。俯仰乾坤都幻象，因依客路总优容。惊心略迹从头说，却感浮生样样空。"}, {"author": "王益初", "title": "次韵再和叶老暮春雨夜不寐遣怀七律两首 其二", "paragraphs": "名世文章多样工，高人何事感穷通。浑如江水浮天镜，宛似秋云挂碧空。剑影横斜窗影外，鸡声断续柝声中。潇潇一夜听春雨，欹枕无眠待晓风。"}, {"author": "王益初", "title": "谢俞人老赐题友声集", "paragraphs": "久仰风骚冠九州，鸿篇到处喜传留。崇阶叩谒心如许，杖策追随愿未休。翰墨因缘同骨肉，襟怀恬淡忆同俦。吴中胜友声华盛，何得重逢续俊游。"}, {"author": "王益初", "title": "去秋畅游苏常，曾写歌词五十首，谬承胡心老嘉许有加，晓光兄搁笔重开，赋诗寄兴。转瞬蒲节，翻阅旧作，神韵崭然，爰步元玉奉酬两律 其一", "paragraphs": "五色缤纷满会城，埙篪又听奏新声。春风桃李花初放，秋月氤氲水上生。吴苑寻章传彩笔，瑶台摘句尽琼瑛。高歌义我清凉甚，惹得诗人几醉醒。"}, {"author": "王益初", "title": "去秋畅游苏常，曾写歌词五十首，谬承胡心老嘉许有加，晓光兄搁笔重开，赋诗寄兴。转瞬蒲节，翻阅旧作，神韵崭然，爰步元玉奉酬两律 其二", "paragraphs": "椽笔停挥才几月，苏台唱和展琼篇。三篙亭畔传新调，七里山塘会众仙。梅雨重沾连理树，榴花再放月明天。婆心一片谁相念，妙曲同弹分外妍。"}, {"author": "王益初", "title": "寿李西老古稀荣庆二首 其一", "paragraphs": "冰心赤胆照乾坤，翰苑循良萃一门。太白集开诗世界，发禅书见字根源。笺飞海屋花千片，乐奏琼楼酒百樽。但愿年年逢此日，薰风吴苑荐兰荪。"}, {"author": "王益初", "title": "寿李西老古稀荣庆二首 其二", "paragraphs": "文秀龙砂绕瑞烟，筵开七秩艳阳天。春风沪海寻芳草，秋水蒹葭结胜缘。淡泊襟怀齐景仰，辉煌业绩有薪传。而今息影衡门下，杖履优游享大年。"}, {"author": "王益初", "title": "韵和咏叶老寄怀七绝两首 其一", "paragraphs": "北往南来未觉寒，人生聚散感无端。何时倘获重相见，且把黄花仔细看。"}, {"author": "王益初", "title": "韵和咏叶老寄怀七绝两首 其二", "paragraphs": "缘何无病总吟呻，白首论交几度春。飘泊天涯堪自笑，龙钟谁识旧时人。"}, {"author": "王益初", "title": "咏雁两首 其一", "paragraphs": "天涯飘泊几沈浮，历尽风霜未肯休。底事频年消息断，一声凄厉月明秋。"}, {"author": "王益初", "title": "咏雁两首 其二", "paragraphs": "越邑跨都乡梦远，关山迢递解离愁。烟波江上家何在，明月潇潇芦荻洲。"}, {"author": "王益初", "title": "吕兆老寄怀绝句二首，依韵奉酬二首 其一", "paragraphs": "展诵高文兴益狂，清词丽句热衷肠。风尘仆仆凭谁说，嫁线劳劳只自伤。"}, {"author": "王益初", "title": "吕兆老寄怀绝句二首，依韵奉酬二首 其二", "paragraphs": "愧我枯肠索，吟魂思贝阕。溶溶江上风，犹恋龙砂月。"}, {"author": "王益初", "title": "韵和杨民老惠诗约游苏州七绝一首", "paragraphs": "秋风黄菊忆刘郎，藉识吟朋夙愿偿。倘使届时腰脚健，定随骥尾会金阊。"}, {"author": "王益初", "title": "韵和堂兄秉仁养疴返里七律寄慨一首", "paragraphs": "埙篪协奏倚归鞍，欢叙何来一点酸。旧德先型齐仰止，春风仁术溢眉端。诗成金谷花应醉，酒入螺杯夏亦寒。儒雅江东悬望眼，雍容底事话邯郸。"}, {"author": "王益初", "title": "韵和寄怀吴门李西庚先生七律一首", "paragraphs": "高树临江托一枝，喜凭叶李读新诗。华东花塔形初现，吴宛屧廊影渐离。最怕投诗遭白眼，惯将密语寄深思。萧萧我亦病中老，敢索枯肠移素知。"}, {"author": "王益初", "title": "和叶云老消夏曲七律一首", "paragraphs": "静院银屏烛影深，闲庭枕簟且相寻。时逢炎夏幽游少，人到残年感索音。淑气氤氲云路近，长空寂历火风侵。水天一曲清凉散，晨夕忻传击钵吟。"}, {"author": "王益初", "title": "近得叶杨二老唱和五律一首爰再叠韵奉和", "paragraphs": "暨东三哲彦，潇洒乐无涯。种得菩提果，宏开烂熳花。三江同寄迹，四海自为家。老去谁相惜，端居阅岁华。"}, {"author": "王益初", "title": "与杨民任诗三首 其一", "paragraphs": "未识荆州唱和先，茶园一叙倍欣然。相逢多是垂垂老，清集同希步步前。磊落襟怀堪自慰，嶙峋瘦骨有谁怜。吟朋济济应长乐，黄菊深杯祝大年。"}, {"author": "王益初", "title": "与杨民任诗三首 其二", "paragraphs": "久钦词笔著乡邦，学贯中西样样长。舒啸林泉容我独，优游学府羡君强。浓栽桃李勋猷壮，结奏淞滨姓氏扬。难得今宵真率会，天仙一曲寄心香。"}, {"author": "王益初", "title": "与杨民任诗三首 其三", "paragraphs": "落叶纷纷谋一卮，喜凭旧雨结新知。酒酣话别芙蓉馆，又是黄昏月上时。"}, {"author": "王益初", "title": "韵和岁暮书怀吴门西庚兄二首 其一", "paragraphs": "文史华东盛，高人情谊长。石林传衣钵，济众渡津梁。气壮韩欧骨，浓薰班马香。何当谋一醉，剪烛诉衷肠。"}, {"author": "王益初", "title": "韵和岁暮书怀吴门西庚兄二首 其二", "paragraphs": "吴下三夫子，清风两袖舒。年光堪爱慕，人世几乘除。谷口鸳鸯梦，云边雁索书。神交将弥载，一晤竟犹虚。"}, {"author": "王益初", "title": "深秋杂咏四首 其一", "paragraphs": "莫待无花空折枝，即堪重读杜娘诗。三秋桂蕊香初褪，十里芙蕖影久离。落雁纷纷迷远目，沈鱼尾尾动神思。故园风物雕零尽，何处东篱访素知。"}, {"author": "王益初", "title": "深秋杂咏四首 其二", "paragraphs": "依然玉立傲霜枝，谁向高门乞好诗。幽谷鸣禽声婉啭，画梁舞燕影迷离。青楼梦迹嗟何在，绿野仙踪系艳思。醉卧花间君莫笑，欲寻往事已无知。"}, {"author": "王益初", "title": "深秋杂咏四首 其三", "paragraphs": "缤纷五色上林枝，京国风流咏菊诗。独秀峰前歌缓缓，双清寺畔影离离。樽开北海全成艳，翠绕昆湖启恋思。罗老孙髯相继去，凄凉剩我有谁知。"}, {"author": "王益初", "title": "深秋杂咏四首 其四", "paragraphs": "曾向江城折几枝，也还乘兴赋新诗。风光荏苒空飘瞥，身世萍踪感合离。谢墅明珠眩里巷，陈园碧玉足寻思。十年乡梦浑如许，欲采琼葩报所知。"}, {"author": "王益初", "title": "和吕兆棠海棠二首 其一", "paragraphs": "风光淡荡满庭芳，素壁斜晖几角棠。濯粉池边眩晚景，沈香亭北耀轻装。鱼浮浅水萍添绿，蜂戏红薇蝶恋黄。春去秋来堪胜赏，逡巡何事感仓皇。"}, {"author": "王益初", "title": "和吕兆棠海棠二首 其二", "paragraphs": "秋来何处采芬芳，艳绝东园半角棠。几度斜阳留丽影，一番风雨换倩装。檐前乳燕迎青翠，枝上鸣鸠舞淡黄。倘得龙砂谋一面，追随群贤也堂皇。"}, {"author": "王益初", "title": "双红吟", "paragraphs": "南国誇颜色，西风感暮年。梦萦千里月，肠断九秋天。未解相如渴，还思于祐缘。美人原薄命，飘泊漫伤怜。"}, {"author": "王益初", "title": "有怀同学", "paragraphs": "光阴奚迅速，一别又经年。辄向云山感，尝思风雨联。关情明月夜，寻胜艳阳天。何日相携手，游沂共慰然。"}, {"author": "王益初", "title": "夕照", "paragraphs": "横催雁阵晴云淡，低照鸥眠浅渚中。百岁风光飘瞥过，何人不解夕阳红。"}, {"author": "王益初", "title": "冬至之夜", "paragraphs": "冬宵无酒怎言欢，银烛金炉夜不寒。谋得椒盘三四样，细斟浅酌也开颜。"}, {"author": "王益初", "title": "重阳无雨一冬晴，徵之今冬节候信然", "paragraphs": "重阳无雨一冬晴，四季融融风日清。烟柳舒芽萍转绿，回春大地海山明。"}, {"author": "王益初", "title": "奉和杨民仁丙辰初冬见怀七律两首 其一", "paragraphs": "深秋黄菊访刘郎，高会金阊共举觞。绣野寻芳风习习，棋亭角逐喜洋洋。逡巡志士光阴短，徙倚劳人岁月长。淮海逍遥何所恋，玉杯浅酌自馨香。"}, {"author": "王益初", "title": "奉和杨民仁丙辰初冬见怀七律两首 其二", "paragraphs": "清风明月忆仙郎，屐履拥容飞羽觞。莫道浮生多落寞，也知盛世乐汪洋。羡君学识宏三昧，愧我龙钟无一长。老大空怀家国事，红梅绿菊晚来香。"}, {"author": "王益初", "title": "红豆树 其一", "paragraphs": "暨东传宝树，艳迹播三江。叶底莺歌婉，村边蝶恋双。珠红园翡翠，玉赤阔珉玒。谁谱瑶台曲，沈吟铁笛腔。"}, {"author": "王益初", "title": "红豆树 其二", "paragraphs": "绿窗人意倦，芳讯寂沧江。枯菀成千古，轮回总一双。生来珍璧玉，留看宝贞玒。一曲南歌子，春风几换腔。"}, {"author": "王益初", "title": "与吴任二老茗叙澄园，忽尔香风四溢，情趣盎然，口占四绝即呈二老哂正 其一", "paragraphs": "满园秋色碧丛丛，爽朗晴光入望中。莫道风流无我分，好花偏爱夕阳红。"}, {"author": "王益初", "title": "与吴任二老茗叙澄园，忽尔香风四溢，情趣盎然，口占四绝即呈二老哂正 其二", "paragraphs": "菡萏抛残玉宇秋，江乡风物此悠悠。晚情何限青春乐，且向松冈缓缓游。"}, {"author": "王益初", "title": "与吴任二老茗叙澄园，忽尔香风四溢，情趣盎然，口占四绝即呈二老哂正 其三", "paragraphs": "簟枕萧斋午梦回，溪山藜杖几徘徊。林间遽尔飘丹桂，恰喜香来我亦来。"}, {"author": "王益初", "title": "与吴任二老茗叙澄园，忽尔香风四溢，情趣盎然，口占四绝即呈二老哂正 其四", "paragraphs": "长亭曲径步迟迟，又是沈吟觅句时。何得江滨携手去，高歌一曲看分卮。"}, {"author": "王益初", "title": "赠天鹏老人两绝句 其一", "paragraphs": "负笈淞滨忆昔年，朅来风雨几同船。匆匆五十韶华过，犹得相逢乐好天。"}, {"author": "王益初", "title": "赠天鹏老人两绝句 其二", "paragraphs": "同住澄江五管区，街头时见步徐徐。闻君也有杯中好，愿把双沟献一盂。"}, {"author": "王益初", "title": "秋兴两绝句 其一", "paragraphs": "学馀酒后无多事，秋色澄园随意收。最爱丛香浓绿裹，晨飘恬静晚飘稠。"}, {"author": "王益初", "title": "秋兴两绝句 其二", "paragraphs": "清秋丹桂浅深开，花发金银有几回。为问街西吴翼老，寻香何事不同来。"}, {"author": "王益初", "title": "天鹏投诗赐和再叠一绝", "paragraphs": "垂老重逢各忘年，依依喜上米家船。高斋謦欬情如许，琴剑流连酒一天。"}, {"author": "王益初", "title": "与吴老散步公园，时值秋分，吴老谓今日巧逢节令，曷不再续几韵以寄游园畅叙，率成四绝句 其一", "paragraphs": "馀热依然逼海门，香飘桂子正秋分。蝉鸣不断亭皋暮，又见当头月一痕。"}, {"author": "王益初", "title": "与吴老散步公园，时值秋分，吴老谓今日巧逢节令，曷不再续几韵以寄游园畅叙，率成四绝句 其二", "paragraphs": "虚授名存堂已圮，湖题雪浪迹还留。游人欲问当年事，一霎沧桑几度秋。"}, {"author": "王益初", "title": "与吴老散步公园，时值秋分，吴老谓今日巧逢节令，曷不再续几韵以寄游园畅叙，率成四绝句 其三", "paragraphs": "蜷曲盘环龙爪槐，临檐独立绝尘埃。多情二老频相玩，欲别殷勤看几回。"}, {"author": "王益初", "title": "与吴老散步公园，时值秋分，吴老谓今日巧逢节令，曷不再续几韵以寄游园畅叙，率成四绝句 其四", "paragraphs": "紫薇红映夕阳天，雨霁初晴分外妍。如此风光诚可恋，花开花落自年年。"}, {"author": "王益初", "title": "散步过中街南菁澄翰母校二首 其一", "paragraphs": "旧时学舍已翻新，我亦当年门下人。半世风尘飘瞥过，依然犹是苦吟身。"}, {"author": "王益初", "title": "散步过中街南菁澄翰母校二首 其二", "paragraphs": "苍茫暮色乱莺啼，杖策行吟一路西。饮罢还家何所恋，新桥古塔夕阳堤。"}, {"author": "王益初", "title": "夜深闻雁二首 其一", "paragraphs": "举目神州处处新，惊心风雨促归人。乘槎谁伴华胥去，真理寻求化此身。"}, {"author": "王益初", "title": "夜深闻雁二首 其二", "paragraphs": "万里晴空闻雁啼，声声嘹唳自东西。芦汀缥缈萧关远，何处平沙到宿堤。"}, {"author": "王益初", "title": "南邻伤逝二首 其一", "paragraphs": "荆州拜识记犹新，遽尔顿成隔世人。一瓣心香留手泽，艺风千古足荣身。"}, {"author": "王益初", "title": "南邻伤逝二首 其二", "paragraphs": "月隐高城乌夜啼，那堪风雪忆街西。咚咚腊鼓又催岁，杯酒何从酹墓堤。"}, {"author": "王益初", "title": "月当头", "paragraphs": "寒月当头又两年，清光如水水如天。而今徙倚农村夜，谁复偕来笑拍肩。"}, {"author": "王益初", "title": "次儿恒丰，调职东归，合家团聚，秋夜会宴赋示一律", "paragraphs": "夏木阴翳点碧苔，忽传喜讯自南来。苔龄儿女情殷切，白发双亲笑语开。关塞渔樵堪作伴，江湖鸥鹭不相猜。齐声歌唱团圞乐，一曲吟成酒一杯。"}, {"author": "王益初", "title": "韵和焘园老人惠诗送行五律一首", "paragraphs": "江流日向东，叩别渡南通。世态浮云外，人情戏笑中。青灯悬夙梦，杯酒忆松风。日夕新诗诵，怀思应不穷。"}, {"author": "王益初", "title": "丙辰元旦二首 其一", "paragraphs": "山飞楼阁水朝东，河汉江淮是处同。旭日一轮腾大地，晴光普照万方红。"}, {"author": "王益初", "title": "丙辰元旦二首 其二", "paragraphs": "卯去辰来曾一瞬，莺啼燕语接新春。行年八二谁向问，仍是浦浦陌路人。"}, {"author": "王益初", "title": "端节寄怀苏澄诸老七律三首 其一", "paragraphs": "闲居海上几经年，风雨飘摇断复连。伞墩梅花萦远梦，吴中文史感连篇。迎新破旧寻真理，刮垢磨光敢不先。令节如能谋一聚，与君共醉乐陶然。"}, {"author": "王益初", "title": "端节寄怀苏澄诸老七律三首 其二", "paragraphs": "韶华日月匆匆去，忧乐人间总渺茫。月上东山诸色尽，风吹吴苑百花香。江南卢橘纷纷落，淮海鱼虾阵阵黄。寄语苏澄诸哲老，浮生还有几端阳。"}, {"author": "王益初", "title": "端节寄怀苏澄诸老七律三首 其三", "paragraphs": "如梭日月双丸逝，白发浮生能几年。总挹清芬徒仰望，每逢佳节倍思贤。龙南才士依稀在，吴下名流满眼前。梦醒家山何处是，难寻乡老话桑田。"}, {"author": "王益初", "title": "呈叶咏老", "paragraphs": "沪海优游鬓未皤，重临吴会雅情多。知君文笔传南北，愧我衰残莫奈何。物阜民殷家国颂，秋高气爽洞庭波。他时倘得重相会，定唱江乡久别歌。"}, {"author": "王益初", "title": "分呈家乡诸友", "paragraphs": "风雨阴晴续日连，又逢蒲柳动江天。人生飘泊原如梦，身世浮沈浑野烟。每值酒徒思北里，乍逢吟客结良缘。苏澄诸老声名在，何日从游渡晚年。"}, {"author": "王益初", "title": "西桥附近野花一丛，鲜艳夺目，翌日视之，则已槁矣，感赋两绝 其一", "paragraphs": "红日花开心境奇，横眉一笑已成痴。归来转展劳梦寐，惹得诗人日夜思。"}, {"author": "王益初", "title": "西桥附近野花一丛，鲜艳夺目，翌日视之，则已槁矣，感赋两绝 其二", "paragraphs": "昨日蓬松耀满枝，今宵零落逐风驰。物情消长原如此，年寿人生足恋思。"}, {"author": "王益初", "title": "八四生日三首 其一", "paragraphs": "风光八四感留连，又届花朝二月天。海畔优闲浑忘老，衔杯乐世渡馀年。"}, {"author": "王益初", "title": "八四生日三首 其二", "paragraphs": "惊涛骇浪一归船，风物江乡意绪迁。怀土情殷愿未达，登楼客赋梦魂牵。"}, {"author": "王益初", "title": "八四生日三首 其三", "paragraphs": "跋涉关山几度迁，移居淮海又三年。时人只说春游乐，绣野芳踪笑比肩。"}, {"author": "王益初", "title": "七律二首集前人名句 其一", "paragraphs": "家承世业守青箱，积稿盈囊思路长。学府风光颂绛帐，公门桃李向春阳。鹏搏壮志淩霄汉，鹤算高年返帝乡。立宇望衡三径在，陶情诗酒话沧桑。"}, {"author": "王益初", "title": "七律二首集前人名句 其二", "paragraphs": "珠玑读罢映双眸，名士才情感不休。绘影春秋深夜月，游踪南北大名洲。遣怀旧恨追工部，寓意新诗溯陆游。十载京华留雪印，霜风江上接归舟。"}, {"author": "李西庚", "title": "寿叶云峰先生两律 其一", "paragraphs": "相知卅载记生辰，合向骚坛寿故人。诗卷宜倾交外客，襟怀长共物华春。回翔湖海归山早，啸咏江乡见道真。同是远游经万里，羡君未减旧丰神。"}, {"author": "李西庚", "title": "寿叶云峰先生两律 其二", "paragraphs": "齐眉更羡敬如宾，庭院时开笑语亲。况有文姬承旧学，何须通子继馀尘。艺兰种菊偏多暇，得句传笺不厌频。花甲欣逢迎揽揆，宏开寿域喜重新。"}, {"author": "李西庚", "title": "小诗七绝六首奉酬以光老师并求指正六首 其一", "paragraphs": "桃花潭水感汪伦，贶我新诗字字珍。三复琼瑶尘不染，明珠仙露比精神。"}, {"author": "李西庚", "title": "小诗七绝六首奉酬以光老师并求指正六首 其二", "paragraphs": "健笔淩云足扫愁，先生文彩信风流。淮南从古多名士，深羡才华似少游。"}, {"author": "李西庚", "title": "小诗七绝六首奉酬以光老师并求指正六首 其三", "paragraphs": "老来涂抹爱闲吟，尘外何期得赏音。感谢江乡多俊侣，十分契合到牙琴。"}, {"author": "李西庚", "title": "小诗七绝六首奉酬以光老师并求指正六首 其四", "paragraphs": "吴门望月几回圆，云树依然各一天。敢恨相知逢岁晚，神交心折已三年。"}, {"author": "李西庚", "title": "小诗七绝六首奉酬以光老师并求指正六首 其五", "paragraphs": "枯肠搜索和阳春，文字论交见性真。从此苔岑添益友，不教闻笛更伤神。"}, {"author": "李西庚", "title": "小诗七绝六首奉酬以光老师并求指正六首 其六", "paragraphs": "久向家山仰盛名，春风桃李集诸生。会当归作瞻韩计，愿订忘年白首盟。"}, {"author": "李西庚", "title": "韵和叶、陈两先生唱酬遣怀二绝 其一", "paragraphs": "聊凭杯酒遣芳辰，正是姑苏二月春。展诵瑶华增怅望，相怜俱是白头人。"}, {"author": "李西庚", "title": "韵和叶、陈两先生唱酬遣怀二绝 其二", "paragraphs": "花送清香月满庭，客中对景欲忘形。恼人夜色明于昼，不寐还倾竹叶青。"}, {"author": "李西庚", "title": "次韵奉和二绝即呈云兄教正 其一", "paragraphs": "聊凭杯酒遣芳辰，记取姑苏二月春。珍重鱼书来远道，相怜俱是白头人。"}, {"author": "李西庚", "title": "次韵奉和二绝即呈云兄教正 其二", "paragraphs": "乱飘红杏到中庭，病起腰围减旧形。惆怅芳华能几日，门前垂柳又舒青。"}, {"author": "李西庚", "title": "夏日遣怀二首 其一", "paragraphs": "炎暑薰风拂面过，客中谁与慰蹉跎。把君诗卷从头读，引领家山别恨多。"}, {"author": "李西庚", "title": "夏日遣怀二首 其二", "paragraphs": "绿池初涨挺新荷，赤日行空意若何。消尽元龙湖海气，与君犹愿慎风波。"}, {"author": "李西庚", "title": "答谢前惠大作满江红词稿敬简陈以光教师并求指正", "paragraphs": "冰霜鍊就岁寒姿，谱出梅溪绝妙词。严制久钦才敏捷，苦吟自笑性顽痴。那堪急景催人老，转眼良朋识面迟。闻道探亲归期近，烦凭双鲤慰相思。"}, {"author": "李西庚", "title": "敬简陈以光老师", "paragraphs": "忆从文字订相知，曾读清新绝妙词。健笔久钦才敏捷，苦吟自笑性顽痴。那堪岁月催人老，无奈亲朋会面迟。闻道北归寒假近，幸烦征雁慰相思。"}, {"author": "李西庚", "title": "次韵奉酬叶老寄怀五言两律 其一", "paragraphs": "离别还如昨，四年引领长。繁霜侵短鬓，落月仰空梁。砚冻馀残墨，炉熏泛暗香。宵深人不寐，念子结衷肠。"}, {"author": "李西庚", "title": "次韵奉酬叶老寄怀五言两律 其二", "paragraphs": "江上双鱼至，贱躯顿觉舒。正思新雨过，喜读故人书。病久心情懒，年衰意气除。终当归剪烛，不负夜窗虚。"}, {"author": "李西庚", "title": "参观留园菊展后，承胡、刘老先后惠诗，特次韵奉酬三首 其一", "paragraphs": "留园菊展值初开，赏菊新诗叠叠来。风格俨同名士画，东篱还似访寒梅。"}, {"author": "李西庚", "title": "参观留园菊展后，承胡、刘老先后惠诗，特次韵奉酬三首 其二", "paragraphs": "千盆万朵列橙黄，布置名园更放光。为看名花来远道，游人争似燕飞忙。"}, {"author": "李西庚", "title": "参观留园菊展后，承胡、刘老先后惠诗，特次韵奉酬三首 其三", "paragraphs": "不施脂粉厌浓香，岂共妖蛮斗世妆。我爱刘郎传妙句，诗情风度自非常。"}, {"author": "李西庚", "title": "答和叶老咏风原韵", "paragraphs": "庭梅绽蕊见南枝，引得骚翁感赋诗。林下美人声寂寞，山中高士梦迷离。莺声燕语将谁报，兔走鸟飞益我思。驱尽蠹鱼详亥豕，穷年兀兀恨无知。"}, {"author": "李西庚", "title": "步韵奉酬一律", "paragraphs": "徙倚东篱采菊枝，蛮笺十叠枉新诗。雕龙妙手应难仰，照夜明珠讵忍离。为爱吟朋添逸兴，也曾感梦寄遐思。淩云健笔缠绵意，当日风怀独我知。"}, {"author": "李西庚", "title": "韵和友人春郊闲步两绝 其一", "paragraphs": "欣闻相约共留春，缓步寻芳到水滨。正是雨馀天气好，绿阴深处净天尘。"}, {"author": "李西庚", "title": "韵和友人春郊闲步两绝 其二", "paragraphs": "自赋闲居鬓转华，登楼愁见夕阳斜。故山归去家何在，吴苑春深又落花。"}, {"author": "李西庚", "title": "奉简王益初姻伯一律", "paragraphs": "吟怀潇洒近何如，暑气潜移末伏馀。趋晤已违三度约，负荆愧寄一封书。风来海上烦初散，人忆江干渴未舒。渐喜新凉时节近，抠衣准拟叩公居。"}, {"author": "李西庚", "title": "蓉城招饮感赋四首 其一", "paragraphs": "正值新凉雨后天，华堂高会集群贤。相逢俱是神仙侣，不觉忘形喜欲颠。"}, {"author": "李西庚", "title": "蓉城招饮感赋四首 其二", "paragraphs": "城中招饮近江滨，饱饫邭厨品味珍。两度筵前人尽醉，贪杯笑我恋时新。"}, {"author": "李西庚", "title": "蓉城招饮感赋四首 其三", "paragraphs": "几番话旧到来朝，欲别依依渴未消。难忘登车劳远送，回头愁见手频招。"}, {"author": "李西庚", "title": "蓉城招饮感赋四首 其四", "paragraphs": "轻云淡淡送微风，玉露初雕吴苑枫。几处园林添好景，餐黄饮绿待诗翁。"}, {"author": "李西庚", "title": "寄怀益初姻伯", "paragraphs": "驱车秋日正当空，幸慰抠衣渴慕中。六载蓉城成小隐，一壶菊酒醉春风。吟怀久已推陶令，团扇今才拜放翁。未免相逢悲老大，倾心早与大江东。"}, {"author": "李西庚", "title": "敬祈民老前辈教正二首 其一", "paragraphs": "幽栖何幸傍乔枝，未睹光仪辱赐诗。锦句传来惊烂缦，春风拂处感披离。学惭东壁窥流细，名仰西山切计思。岂敢端居爱高卧，顾求化雨启新知。"}, {"author": "李西庚", "title": "敬祈民老前辈教正二首 其二", "paragraphs": "梅忆故山仰瑞枝，笔枯难和乐天诗。门盈桃李怀归早，谊托枌榆恨少离。廿载吴都添老病，一帘寒日寄乡思。何当携酒龙砂下，得遂瞻韩访旧知。"}, {"author": "李西庚", "title": "谢刘老邀约往留园赏菊，并招饮新丰饭店", "paragraphs": "名园赏菊爱霜天，胜友高怀似辋川。碧茗未评胥苑水，新丰且醉酒家筵。堂多健客来湖海，座共诗翁惜齿年。叨领佳肴风味美，归携珠玉有前缘。"}, {"author": "李西庚", "title": "寿晓老二首 其一", "paragraphs": "泰启三阳万象新，屠苏畅饮祝遐龄。刘公喜值称稀日，仙侣纷将梨枣呈。"}, {"author": "李西庚", "title": "寿晓老二首 其二", "paragraphs": "香山此日乐从心，到处盘桓酒满斟。莫笑林间煮红叶，凤凰麋鹿各胸襟。"}, {"author": "李西庚", "title": "奉慰民任老先生悼亡四首 其一", "paragraphs": "悼亡白首最伤神，谁与凄凉话苦辛。遗挂空留肠欲断，鹿车共挽已无人。"}, {"author": "李西庚", "title": "奉慰民任老先生悼亡四首 其二", "paragraphs": "鸿案相亲五十年，持家共仰谢庭贤。如何跨鹤争先去，忍使诗翁涕泪悬。"}, {"author": "李西庚", "title": "奉慰民任老先生悼亡四首 其三", "paragraphs": "卧病经年赴夜台，回春无术事堪哀。情深莫为蚕丝缚，泪尽徒伤蜡炬灰。"}, {"author": "李西庚", "title": "奉慰民任老先生悼亡四首 其四", "paragraphs": "且倚南窗引满杯，承欢爱女已归来。珍重努力加餐饭，更看飞鸿万里回。"}, {"author": "李西庚", "title": "敬挽刘公晓光", "paragraphs": "赏菊留园始识公，追陪樽酒笑谈融。中西学粹钦怀抱，道义交亲仰古风。遗嘱尚烦辞老友，招魂何处晤音容。伤心已是人天隔，告别灵前泪眼红。"}, {"author": "李西庚", "title": "和支韵兼答王益吟反", "paragraphs": "仁风披拂绿杨枝，妙句传来画里诗。并世有缘逢摩诘，残年愧未识钟离。眼前珠玉愁难和，渭上须眉寄远思。不尽龙门翘首意，几回怅望寸心知。"}, {"author": "李西庚", "title": "清明", "paragraphs": "迎面东风气压低，碧烟凝翠雨霏霏。移山断木林泉变，凿水平冈道路迷。虽有孤冢馀可扫，难寻埋骨只徒欷。踏青人面频难色，燕子双飞我独归。"}, {"author": "李西庚", "title": "春山即景", "paragraphs": "龙砂山麓野花鲜，桃李繁花各自妍。白俏红娇黄耀眼，竞相争媚艳阳天。"}, {"author": "李西庚", "title": "奉和王益初先生", "paragraphs": "暨阳一老翁，椽笔有神功。妙语惊人魄，奇词唱大风。初吟疑杜老，再诵越荆公。名著千秋后，风流一代中。"}, {"author": "李西庚", "title": "寄怀杨民老", "paragraphs": "昔日仰高贤，澄江识仲宣。义重同鲍叔，文锦继盈川。咫尺交游日，天涯共晚年。情深成莫逆，相慕乐林泉。"}, {"author": "李西庚", "title": "祝李西庚七秩", "paragraphs": "隆冬万葩已无踪，只有寒梅与劲松。峡水长流沧海釜，巫山独耸老人峰。文章著作传兰桂，社稷经营有峻龙。梓里乡人遥祝日，华堂春暖喜融融。"}, {"author": "李西庚", "title": "怀友呈王益初老", "paragraphs": "吴门访友伴同行，会宴游园不服龄。缓步人群犹胆怯，攀登石级却心惊。虞山去后常怀念，华士归来未释萦。闻道云旌回头地，欢欣鼓舞觉身轻。"}, {"author": "李西庚", "title": "韵和叶老师惜别", "paragraphs": "无非来去在红尘，重到申江物候新。暂与家乡亲友别，稻花香里送游人。"}, {"author": "李西庚", "title": "答谢杨老和诗谨以怀仰", "paragraphs": "江南多宿士，十里有陶潜。使者传新典，卑人读锦篇。宠蒙睐下品，肃立仰高贤。梦寐何时解，随缘拜帐前。"}, {"author": "李西庚", "title": "感怀呈刘晓光", "paragraphs": "仰望灵山远，徒叹浊水边。三人同向往，一意涉长川。墟里离乡岸，苏城到客船。落霞看老友，乘月拜高贤。盛宴名流会，优游倦客旋。深情铭永佩，再会在来年。"}, {"author": "李西庚", "title": "九月十一日与杨老同舟归乡", "paragraphs": "秋游无处不消魂，身上征尘杂酒痕。踏遍园林观遍菊，欢同归棹别吴门。"}, {"author": "李西庚", "title": "奉和李西庚先生代简", "paragraphs": "忆昨秋游感佩亲，长思七十老词人。温文尔雅吾侪敬，古士风范孰与伦。上下胡梯宜缓缓，高低石道渐循循。终朝乡谊心关切，涤器当炉担一身。"}, {"author": "李西庚", "title": "读君诗感怀叶老", "paragraphs": "瑶章细读启吾曹，欲效神姿梦枉劳。淡泊素描创异调，凄凉擅绘独成骚。寒灯陋室萧疏静，冷月危楼逸兴高。莫道年衰无济事，犹能挥洒壮心豪。"}, {"author": "李西庚", "title": "寄怀致叶云峰", "paragraphs": "雷雨风薰夏日长，遥怜翰客念家乡。池边弱柳无心问，园内繁花不感香。常恼江涛惊好梦，性耽吟咏遣愁肠。何时白首重相叙，携手迎风步夕阳。"}, {"author": "李西庚", "title": "长江闲眺", "paragraphs": "昨夜山头月，今朝渡口风。长空云尽扫，环宇气无穷。碧水蜿蜒远，黄山虎踞雄。历朝多少事，江上一渔翁。"}, {"author": "李西庚", "title": "答谢王益老赐和", "paragraphs": "弄笔龙砂小玩童，惊动南极老仙翁。偶将小苑海棠色，惹出瑶台天锦红。承赐神词擎细读，自知拙谬再勤攻。群贤会集祝嘏日，也趋丹阶拜聃公。"}, {"author": "李西庚", "title": "奉怀杨民老郢正并呈陈老师指正", "paragraphs": "并山连水互差池，文墨谁期绾素丝。相见耆年何恨晚，从游岁月岂嫌迟。颂今诋旧非吾友，温古知新是我师。就菊吴门同访俊，采芝禹穴独探奇。纵情宇宙浑无己，感物枯荣亦任其。不问梅花开与否，酒酣甜睡进期颐。"}, {"author": "李西庚", "title": "欣闻叶公旋里，偕杨民老同访", "paragraphs": "秋风拂拂去家邦，夏日炎炎返故乡。梁燕回风迎旧主，池荷怒放炫新妆。素心邻曲携浆候，青发村童问字忙。老友时将疑义析，深宵剪烛语沧桑。"}, {"author": "李西庚", "title": "步刘晓光忆澄江二首 其一", "paragraphs": "水畔江城古暨阳，苏杭古谚比天堂。著名鲈脍怀张翰，鼓棹吴门谒孟尝。骚客曾评梅雪白，诗人又赋菊柑黄。正当春光明媚日，桃花如锦盼刘郎。"}, {"author": "李西庚", "title": "步刘晓光忆澄江二首 其二", "paragraphs": "山川秀丽志华阳，分野群星会一堂。名馆佳肴叨盛宴，茅台美酒忝初尝。高吟胥口鹭翔白，长哨山头橘炫黄。潇酒风流谁得似，帘开掏果掷潘郎。"}, {"author": "李西庚", "title": "丁巳夏初寄叶云峰先生", "paragraphs": "柳塘春意满，双燕日空翔。欲向窗常闭，堪堪滞远乡。"}, {"author": "李西庚", "title": "丙辰九月上旬重访吴门陪同杨民老叶咏老畅游园林拙政园二律 其一", "paragraphs": "拙政名园另辟门，今来未见古萝藤。亭台水阁旧相识，书画云屏今尚存。石径疏林看雀斗，柳塘落叶惹鱼吞。回廊走尽疑无路，竹影洞天又一村。"}, {"author": "李西庚", "title": "丙辰九月上旬重访吴门陪同杨民老叶咏老畅游园林拙政园二律 其二", "paragraphs": "竹影洞天又一村，霞光夺目菊千盆。嫣红姹紫迎人笑，嫩绿娇黄媚眼睁。石隙奇枝伸水面，篱边挺蕊带霜痕。白头留恋秋容美，衣染花香出院门。"}, {"author": "李西庚", "title": "留园一律", "paragraphs": "留园久著景清幽，遍览江南孰与俦。馆阁玲珑非凡筑，亭台璀璨拟琼楼。黄花满径如虹带，绿柳垂塘似翠旒。愿此风光长不老，湖山胜迹共千秋。"}, {"author": "李西庚", "title": "网师园", "paragraphs": "网师园景最宜人，独占城南一角春。远客今来逢菊展，赏花无酒对芳辰。"}, {"author": "李西庚", "title": "遣怀二绝句 其一", "paragraphs": "到老方知处世难，一生颠沛志销残。而今鹑结寒衾外，陋室一间容膝安。"}, {"author": "李西庚", "title": "遣怀二绝句 其二", "paragraphs": "无从得学淮南术，只有传闻勾漏丹。愚叟年年随日月，依然故我一穷酸。"}, {"author": "李西庚", "title": "怀古", "paragraphs": "高蝉饱露噪声强，倦鸟归栖密树藏。响触宾王悲梦狱，鸣哀蜀帝泣高冈。长沙鵩鸟秋啼月，燕地幽人夏降霜。莫为前贤空慨叹，后人谁再诵骚章。"}, {"author": "李西庚", "title": "寿王益老八十一岁华诞", "paragraphs": "人生七十古来稀，耄耋高龄有厚基。平步三台无足贵，齐眉双寿可称奇。原来东海贝宫草，本是南山玉殿芝。兰桂承芳俱显达，年年堂上献琼卮。"}, {"author": "李西庚", "title": "寄怀呈益老", "paragraphs": "江左多人杰，城关有俊贤。红颜乘驷马，白首乐林泉。墨洒光东壁，词镌彩石巅。征途频冀鄂，筑路暂黔川。功绩甘居后，名成不炫先。清时扬政德，盛世颂民便。爱诵清新句，难酬丽逸篇。秋风桐叶落，问字过庭前。"}, {"author": "李西庚", "title": "秋夜感怀", "paragraphs": "雁去燕来几度春，蹉跎岁月劫馀身。风尘久历沧桑变，霜雪残年海鸟亲。金谷梁园空有迹，长沙蜀道已无人。堪怜明月相随影，仍伴松筠照白蘋。"}, {"author": "李西庚", "title": "赠杨公避暑山墅", "paragraphs": "连山叠翠画图中，踯躅涧边一老翁。仰首凝神观瀑布，旋踪悉意抚乔松。凭窗夜静邀明月，杖策曦微当晓风。午榻沈酣抛手卷，宛如高卧汉庞公。"}, {"author": "李西庚", "title": "小园海棠盛开乞正", "paragraphs": "三春遍地去寻芳，小苑花开有海棠。宴罢杨妃娇醉态，承恩虢国俏浓装。枝头好鸟鸣春色，叶底群蜂采蕊黄。深夜会须照高烛，婵娟作伴莫惊皇。"}, {"author": "李西庚", "title": "春日游园", "paragraphs": "春来小苑百花开，都是先生手自栽。除蔓耘泥忘饥渴，围篱叠石尚徘徊。花间俯首芟芜草，树下蹲身剔藓苔。今日满园花盛发，皆由辛苦力换来。"}, {"author": "廖慕禹", "title": "晴郊远眺", "paragraphs": "秋深野洞敛云烟，卸却浓装万物妍。红叶霜花争烂漫，碧空素水共澄鲜。乍归塞雁惊京国，惯对青山忆达贤。老觉滋兰情更切，沧江未可比缠绵。"}, {"author": "廖慕禹", "title": "远眺四首 其一", "paragraphs": "经霜老树饶生意，吐叶舒花护碧溪。昔日攀条人不见，云山怅望转凄迷。"}, {"author": "廖慕禹", "title": "远眺四首 其二", "paragraphs": "三月田家春意浓，银锄竞落展旗红。何如投笔务农去，老至耕桑事事通。"}, {"author": "廖慕禹", "title": "远眺四首 其三", "paragraphs": "忧生怀远意千端，席上逢人倾吐难。却道清明花过半，为何料峭尚春寒。"}, {"author": "廖慕禹", "title": "远眺四首 其四", "paragraphs": "仅有虚怀求寡过，惯因孺子恋为牛。沧江万里东风劲，愿驾扁舟争上游。"}, {"author": "廖慕禹", "title": "春雨四首 其一", "paragraphs": "夜雨沙沙打叶频，晓晴乍见众芳新。野风摇碧春如海，留醉勤劳淡泊人。"}, {"author": "廖慕禹", "title": "春雨四首 其二", "paragraphs": "不盼明朝卖杏花，人争创业惜春华。江乡晚霁银锄落，风展红旗胜彩霞。"}, {"author": "廖慕禹", "title": "春雨四首 其三", "paragraphs": "艺兰楚畹可忘机，时有馨香袭我衣。愿上九天制云海，发来好雨润芳菲。"}, {"author": "廖慕禹", "title": "春雨四首 其四", "paragraphs": "梧桐滴翠到天明，檐雀惊寒夜有声。惆怅故人隔山水，为民尽瘁慰平生。"}, {"author": "廖慕禹", "title": "和徐岳青老师诗", "paragraphs": "闻君饱览好春光，重到肖山似故乡。群鸭戏波溪水暖，野风摇碧菜花香。生逢圣代人争杰，何惧朱颜鬓欲霜。淡泊难忘劳者趣，门前种竹已成行。"}, {"author": "廖慕禹", "title": "红花赞", "paragraphs": "摇曳生红浪，无边花海妍。野风薮吹抚，绿叶自田田。不期饰华屋，无意植名园。宛然铺蜀锦，晴日可流连。创世敬老农，胼手夺天工。江南一夜雨，招来春意浓。诗人惜此花，许为有用材。灼灼吐繁采，时过拌泥埋。佳厨致美食，野田滋稻肥。幸致千家饱，毋忘昔日饥。寂寞何所惧，煎熬只等闲。云天鉴高趣，胜景万年传。"}, {"author": "叶云峰", "title": "秋日寄怀友人", "paragraphs": "风雨绳床梦，频添远别思。遥怜素心侣，莫负白云期。老树寒愈好，秋山晚更宜。花残凝玉露，应是雁来时。"}, {"author": "叶云峰", "title": "寄孙似楼先生", "paragraphs": "万种情怀苦自寻，长空雁过少来音。交亲北海忘年日，盛极东坡爱士心。燕市月明云水阔，龙砂雨细夜灯深。欣逢文革高潮后，重对西风理爨琴。"}, {"author": "叶云峰", "title": "丁亥清明扫墓赵庵有感", "paragraphs": "寂寞深山草木长，淩霄银杏越沧桑。百年家庵更新貌，万里河山易盛装。古墓渐稀今墓少，歌声远比哭声扬。小桥流水危栏立，林壑松涛气郁苍。"}, {"author": "叶云峰", "title": "奉和原韵", "paragraphs": "落花时节一樽开，知有骚坛词宿来。倜傥向推湖海士，风流旧是玉堂才。论文未预知倾席，嘉会遥传捷过雷。更羡慕韩偿夙愿，春风桃李倚云栽。"}, {"author": "叶云峰", "title": "访陆润良先生过拙老故居", "paragraphs": "谊结新知访故居，书香馀味透庭除。夕阳虽好黄昏近，老树著花岁月舒。一代名臣思孝穆，三间古屋念相如。高门毕竟遗风在，赋守冰壶月满渠。"}, {"author": "叶云峰", "title": "丁未上元雪夜试笔", "paragraphs": "群英四起举鹏抟，歌舞升平出肺肝。花影参差灯影乱，月光摇曳雪光寒。绵绵远道想思系，惘惘高楼云水宽。柳梅千枝随舒展，阳春在望涌毫端。"}, {"author": "叶云峰", "title": "和送高世兄之作", "paragraphs": "江南秋老送征车，万里青云赋遂初。望断玉门关外路，声声羌笛影徐徐。"}, {"author": "叶云峰", "title": "寿晓师七秩两律 其一", "paragraphs": "游庠入泮早名驰，布暖菜香坚自持。忠孝家风严义理，诗书门第布仁慈。潮音夙悟空人我，世味深谙感岁时。小隐圣湖尘物外，齐眉白首祝期颐。"}, {"author": "叶云峰", "title": "寿晓师七秩两律 其二", "paragraphs": "著作从知重等身，词锋倜傥畅精神。绛纱弟子能传业，玉树儿孙克负薪。胜会耆英皆佛侣，赏心晚景属高人。天教老眼看沧海，红雨缤纷洗劫尘。"}, {"author": "叶云峰", "title": "谢孙似楼拔贡宠锡贺章七绝二首 其一", "paragraphs": "天赐瑶章破俗喧，流传口角感香温。铭心时诵东坡句，酬德应开北海樽。"}, {"author": "叶云峰", "title": "谢孙似楼拔贡宠锡贺章七绝二首 其二", "paragraphs": "玉屑一天来燕市，慈云千里拂蓬门。他年小草向阳日，湛湛深思溯自孙。"}, {"author": "叶云峰", "title": "怀友寄和原韵", "paragraphs": "胥江漠漠水漂流，遥隔清芬阻旧游。剑阁雅音鸣盛世，茂陵卧病望高楼。落花遍地春将尽，倦鸟归巢月当头。山雨欲来蛙鼓起，几声凄厉几声休。"}, {"author": "叶云峰", "title": "承王益初、沈松寿枉顾赋此答谢", "paragraphs": "花卷重门扫不开，莺飞草长锦骖来。骚台早著诗文手，词苑素推俊杰才。齐誉卅年仰海岳，清谈一席走风雷。鲰生自愧葑菲质，深望春阳雨露栽。"}, {"author": "叶云峰", "title": "送王益初北上", "paragraphs": "又传高轩去幽燕，天高气爽步轻前。临歧珍重秋风紧，两字平安一路宽。"}, {"author": "叶云峰", "title": "和友人过寒水塘", "paragraphs": "山容磅礴隐寒塘，隙地幽居无大妨。莺燕高飞收眼底，烟云多变起峦冈。行歌樵牧声嘹亮，剩水浅清波抑扬。汀草沙鸥似旧识，落花池面有馀香。"}, {"author": "叶云峰", "title": "叠韵与赓白先生春郊闲步两绝，次和西赓先生 其一", "paragraphs": "留春不住又饯春，姹紫嫣红映水滨。清脆莺声穿柳过，也知求友闹香尘。"}, {"author": "叶云峰", "title": "叠韵与赓白先生春郊闲步两绝，次和西赓先生 其二", "paragraphs": "春江水暖鸭喧哗，冲出浮萍一道斜。流尽源穷思远客，离情岁岁对飞花。"}, {"author": "叶云峰", "title": "悼念陈紫伦太史四首 其一", "paragraphs": "名句高吟气如虹，金声玉振缀词工。江东才士尽倾倒，冀北群空应属公。"}, {"author": "叶云峰", "title": "悼念陈紫伦太史四首 其二", "paragraphs": "何幸三生附玉堂，停车问字胜门墙。抱残守缺弄班斧，有负龙门国士望。"}, {"author": "叶云峰", "title": "悼念陈紫伦太史四首 其三", "paragraphs": "一篇传记出孙公，翰墨姻缘结海东。金榜题名流庆誉，巍科连捷出南宫。"}, {"author": "叶云峰", "title": "悼念陈紫伦太史四首 其四", "paragraphs": "望断烟云落月思，笛声午夜涨愁时。西台一自骑箕后，玉露雕伤霜满枝。"}, {"author": "叶云峰", "title": "答谢王益老春日来访七绝四首 其一", "paragraphs": "下里之音愧不才，艳阳三月春燕来。过情奖藻难承受，滚滚词源诗境开。"}, {"author": "叶云峰", "title": "答谢王益老春日来访七绝四首 其二", "paragraphs": "清芬难阻意相连，尘杂扰人事事牵。记得一瞻光霁后，西窗望月自年年。"}, {"author": "叶云峰", "title": "答谢王益老春日来访七绝四首 其三", "paragraphs": "著花老树又从新，恺悌慈祥倍觉亲。独在家乡为异客，兰薰桂馥话频频。"}, {"author": "叶云峰", "title": "答谢王益老春日来访七绝四首 其四", "paragraphs": "壶中岁月本悠长，族望江乡名远扬。啸傲林泉尘物外，闲参梵典阅文章。"}, {"author": "叶云峰", "title": "陈石老著长联并附诗，步韵相和", "paragraphs": "得识元龙誇自持，此身疑早参风驰。惊人佳句胜春雪，倾倒新诗媲旧词。"}, {"author": "叶云峰", "title": "陪庚白师台春郊闲步四绝 其一", "paragraphs": "枝头好鸟又啼春，红杏含情迎客人。拂拂东风随杖履，悠悠移步踏芳尘。"}, {"author": "叶云峰", "title": "陪庚白师台春郊闲步四绝 其二", "paragraphs": "更新日月感清幽，轧轧机声不停留。陌上桑间改旧貌，俨然屋舍建田畴。"}, {"author": "叶云峰", "title": "陪庚白师台春郊闲步四绝 其三", "paragraphs": "远望凝秀枕寒流，塔废文星几度秋。四顾苍茫无限感，斜阳一抹乱鸦啾。"}, {"author": "叶云峰", "title": "陪庚白师台春郊闲步四绝 其四", "paragraphs": "寻芳辜负好年华，才见花开又落花。柳叶飘萧塘落外，一池春水绿差差。"}, {"author": "叶云峰", "title": "寄怀北京陆润良先生", "paragraphs": "琅函拜诵等清淡，知起冬眠体已堪。鲥鱼鮠肥添小味，凤城春色胜江南。"}, {"author": "叶云峰", "title": "贺陈以光老师重返教职", "paragraphs": "正值藕花暗送香，颜开笑逐读华章。七年西席负桃李，十载南冠淩雪霜。璧玉千循成大器，精金百炼益辉皇。春风重过伊川户，旧学新知自奋扬。"}, {"author": "叶云峰", "title": "寿江阴王益老八十岁二首 其一", "paragraphs": "弄孙啖蔗舞莱衣，载酒东风蕨正肥。百稔椿萱常并荫，十年桑拓已成围。三千桃实来西阙，一首冰壶传北帏。天与循陔闲岁月，笑看鸥鹭共忘机。"}, {"author": "叶云峰", "title": "寿江阴王益老八十岁二首 其二", "paragraphs": "绿叶松身几世修，筹添海屋日悠悠。瑶台胜会尽仙侣，蓬岛春深晋玉鸥。爱客风流谋浅酌，芸窗联句结新俦。形骸放浪寒江上，最惜相逢已白头。"}, {"author": "叶云峰", "title": "前日赴澄晋访王益老未晤反承赐诗，现歉次和乞正", "paragraphs": "我因琐事到江城，风伯雨师一路迎。闻道先生勤学习，关怀青插见深情。"}, {"author": "叶云峰", "title": "前往为王老介寿，反荷宠赐隆仪，诗以志谢", "paragraphs": "陌头暗逗绿葱葱，九十春光又转蓬。一路阳和舒淑气，千枝梅蕊引春风。乱投桃李负青盼，频盼珠玑结焦桐。文墨才华高标显，寿翁原即是诗翁。"}, {"author": "叶云峰", "title": "二月春寒", "paragraphs": "频淩霜雪压琼枝，屋破风尖冷莫支。莺啭鹅黄又寂历，花飞杏苑失胭脂。静居只觉寒衣薄，向日自怜晷影迟。伫待东君舒万物，望春况值暮年时。"}, {"author": "叶云峰", "title": "叠接西庚兄书知其夫人病后，家务纷冗，诗以寄怀", "paragraphs": "共栽兰玉看斑衣，琴调瑟和近古稀。弃疾回春应在望，相扶相助更相依。"}, {"author": "叶云峰", "title": "次和吴门胡心老咏兰", "paragraphs": "亭亭玉立伴云眠，明月清风不计年。自守冰霜尘物外，春梅秋菊并香肩。"}, {"author": "叶云峰", "title": "再谢陈以光老师惠诗", "paragraphs": "一纸音书慰寂寥，佳章叠叠更孤高。客窗黄鸟声声促，叫到荷渠知返桡。"}, {"author": "叶云峰", "title": "寿胡心斋先生七十五岁", "paragraphs": "香山馀韵乐优游，松柏贞身几世修。老树著花光冉冉，长春逢润境悠悠。函关甫渡紫霞袭，蓬岛在望玉液浮。兰桂联芳多瑞气，云边遥颂一登楼。"}, {"author": "叶云峰", "title": "乙卯春日寄怀乡中各吟友", "paragraphs": "家山望断白云深，风雨鸡鸣结寸心。梁燕未归春欲去，何当剪烛慰知音。"}, {"author": "叶云峰", "title": "赋谢吕兆棠先生惠诗二首 其一", "paragraphs": "乡关判袂记分明，惜别深情说不清。滚滚词源过眼底，馀音三弱不成声。"}, {"author": "叶云峰", "title": "赋谢吕兆棠先生惠诗二首 其二", "paragraphs": "两眼茫茫鬓发苍，齿牙摇落失康强。三千世界空人我，普渡浮沤望海航。"}, {"author": "叶云峰", "title": "惜别", "paragraphs": "蓉城朝雨浥轻尘，枫叶离离露气新。江上秋风挂帆去，桂花香里别高人。"}, {"author": "叶云峰", "title": "年底吕兆棠作《椒花颂》和之", "paragraphs": "大地回春日，望风一念公。高栖仰仪凤，彩笔犹神龙。桧柏青长翠，玉梅香更浓。骚台多胜手，才茂应推翁。"}, {"author": "叶云峰", "title": "赋谢江阴王益老八十招饮二首 其一", "paragraphs": "族望青厢意气豪，华灯照客酌香醪。狂歌痛饮天涯老，冷月清霜夜色高。难得欢娱逢此会，未妨疏拙称吾曹。眼前百感茫茫集，壮志犹存读楚骚。"}, {"author": "叶云峰", "title": "赋谢江阴王益老八十招饮二首 其二", "paragraphs": "兰亭盛会喜传承，萍水他乡气谊亲。地有林泉堪作主，门无车马始留宾。因缘文墨愧才短，风义平生情笃真。放浪形骸琴鹤伴，百年珍重岁寒身。"}, {"author": "叶云峰", "title": "端阳感赋", "paragraphs": "独在家乡为异客，每逢佳节倍思亲。遥知妻儿团圆处，饮到雄黄少一人。"}, {"author": "叶云峰", "title": "慰杨民任老夫人病", "paragraphs": "悱恻缠绵咏四章，今世犹存真孟梁。独念古稀白发老，药炉病苑作羹汤。"}, {"author": "叶云峰", "title": "寄友", "paragraphs": "潇洒风流量海涵，早年令誉满东南。闽江纪胜高文旆，泗水传芳傍锦骖。家学渊源尊玉第，词章倜傥起峰岚。精神矍铄春无限，淡泊人生寿自延。"}, {"author": "叶云峰", "title": "与西庚兄澄站惜别", "paragraphs": "五年不相见，如同参与商。为访青箱老，来到古暨阳。寒暄难尽一，热泪先盈眶。风神未殊昔，谈吐更堂皇。两度赴盛宴，末座趋未遑。绿酒红灯夜，情谊何深长。良会苦时短，恨别太仓仓。客中还送客，携手上河梁。汽笛声声促，行行复行行。临歧无多语，相互祝康强。从此魂梦系，云树感苍茫。愧我衰病甚，芜门不成章。"}, {"author": "叶云峰", "title": "赋贺以光陈老师擢任中教", "paragraphs": "频年施教在华东，早誉名师化雨功。料得宏猷还展处，万枝桃李向春风。"}, {"author": "叶云峰", "title": "答谢杨民仁先生招饮小叙二首 其一", "paragraphs": "阳春白雪句，茅塞顿教开。字里清风过，行句明月来。元龙持本色，绣虎比高才。吟处寒香在，味同饮旧醅。"}, {"author": "叶云峰", "title": "答谢杨民仁先生招饮小叙二首 其二", "paragraphs": "早为湖海客，暮隐水之涯。博览古今籍，广栽桃李花。不惟仁者寿，尤钦诗成家。愧我江郎笔，骚台日正华。"}, {"author": "叶云峰", "title": "癸丑仲秋寄怀益老兼谢叠韵次和乞正", "paragraphs": "榴花映日别高枝，辗转情怀欲寄诗。月落秋庭风瑟瑟，帘前蕉叶影离离。青箱珠玉引馀味，紫气琅琊动远思。借问长空西去雁，代传心语一书知。"}, {"author": "叶云峰", "title": "步杨民任原韵和诗", "paragraphs": "神州万里尽栖枝，到处风光到处诗。江水东流分复合，云山北向即还离。奇花不喜红尘客，芳草难兴王者思。犹有骚人同日月，一觞一咏两心知。"}, {"author": "叶云峰", "title": "望月遣怀二首 其一", "paragraphs": "深宵静听寒蛩吟，万古秋心托一琴。冰壶如水穿窗过，钟期去后是知音。"}, {"author": "叶云峰", "title": "望月遣怀二首 其二", "paragraphs": "一帘凉月一曲歌，响遏行云俗虑磨。料得吴门佳子弟，豪情胜慨此时多。"}, {"author": "叶云峰", "title": "又和扬民任原韵", "paragraphs": "夜月当空花弄枝，闲庭独步嚼君诗。拈来妙句天人动，话到炎凉世态离。最喜灯光飞剑影，还凭春雪绽梅思。雷门布鼓何堪击，苦索成章只自知。"}, {"author": "叶云峰", "title": "谢王益老车站送别", "paragraphs": "飘萧残柳拂征衣，道古论今说是非。汽笛声声催别驾，留连不置惜分飞。"}, {"author": "叶云峰", "title": "赋谢吴门刘晓光吟台赐和乞正", "paragraphs": "芙蓉出水一枝枝，族望吴门贲锦诗。陶令赋归三径在，张衡咏罢四愁离。琴敲绿绮结新雨，书摹黄庭稽古思。馀韵辋川金玉振，温文尔雅世传知。"}, {"author": "叶云峰", "title": "寿周庄杨民老吟台七十五岁辰乞正", "paragraphs": "龙砂十里望周庄，郁郁椿庭气益扬。烟景五湖游迹至，梅花万点早留香。传经心事意愈淡，著述名山声更张。汉界楚河消岁月，承芳兰桂日初长。"}, {"author": "叶云峰", "title": "次和吕兆裳先生《春日游园》兼呈王益老", "paragraphs": "千红万紫一齐开，辛苦伴人日日栽。花气氤氲堪驻足，云霞磅礴独徘徊。柳阴路曲听黄鸟，雨过晴川映碧苔。一自武陵人去后，桃源新境问津来。"}, {"author": "叶云峰", "title": "韵和《长江闲眺》", "paragraphs": "秋江萧肃甚，芦荻舞清风。白浪翻千里，黄山势不穷。彤云添壮观，岩石更奇雄。谈笑赴文宴，座中有醉翁。"}, {"author": "叶云峰", "title": "答谢陈以光老师惠诗", "paragraphs": "三奉瑶华盥手开，雁鸿知自故乡来。遥情逸唱多风趣，韵彩飞扬议茂才。"}, {"author": "叶云峰", "title": "赋谢友人送行并谢馈赠二首 其一", "paragraphs": "四律华章送我行，无肠公子盛高情。临歧握别西风紧，残柳飘萧笛韵横。"}, {"author": "叶云峰", "title": "赋谢友人送行并谢馈赠二首 其二", "paragraphs": "一枝兰蕙乐天伦，自愧衰残不当春。相宅骄痴须教管，征衫未浣又春申。"}, {"author": "叶云峰", "title": "步韵和杨兄桃花诗", "paragraphs": "春光九十惯飞花，大块文章景物华。迎到渡头馀落日，映来人面透笼纱。千秋冰月名传扇，一代风流艳似霞。曾向瑶池当侍者，天生丽质众相誇。"}, {"author": "叶云峰", "title": "喜贺效韬世兄嘉礼四首 其一", "paragraphs": "记得髫年随父来，英姿早识必成才。流光一瞬传燕讯，喜看鸿案注庄台。"}, {"author": "叶云峰", "title": "喜贺效韬世兄嘉礼四首 其二", "paragraphs": "月圆花好万年春，雍雍穆穆孰与伦。两小无猜成眷属，鲁班权作画眉人。"}, {"author": "叶云峰", "title": "喜贺效韬世兄嘉礼四首 其三", "paragraphs": "绮阁梅开异样芳，天台今夕凤求凰。华装甫卸银灯里，半是炉香半粉香。"}, {"author": "叶云峰", "title": "喜贺效韬世兄嘉礼四首 其四", "paragraphs": "愧我客居为外乡，未能恭贺好华堂。遥闻琴瑟声齐奏，鸾凤和鸣岁月长。"}, {"author": "叶云峰", "title": "赋谢杨老吟台再度赠诗送别", "paragraphs": "丹桂飘香日，长亭绾别思。笑谈多世运，花落满庭枝。倒履迎宾促，停车问字迟。相交越三稔，岁月任飞驰。"}, {"author": "叶云峰", "title": "暮春寄怀", "paragraphs": "落花时节绾深思，最忆吴门惜别时。料得豪情胜慨处，吟风弄月一盘棋。"}, {"author": "叶云峰", "title": "赋谢吟友惠诗探病", "paragraphs": "遥贲珠玑照眼明，每因小极寄深情。何须药石投衰体，一读贻篇一韵清。"}, {"author": "叶云峰", "title": "丙辰菊秋重来姑苏感赋二首 其一", "paragraphs": "一别苏台十数年，河山壮丽倍鲜妍。交缔新知连旧雨，胜会兰亭媲后先。"}, {"author": "叶云峰", "title": "丙辰菊秋重来姑苏感赋二首 其二", "paragraphs": "文字因缘有夙根，几番命促到吴门。黄花迎面杨丝舞，无限秋光照酒尊。"}, {"author": "叶云峰", "title": "慰刘晓老病中", "paragraphs": "遽说相如体渐衰，茂林今日移苏台。医丛岂乏回春手，定有华扁仁术来。"}, {"author": "叶云峰", "title": "即席谢胡老赐宴", "paragraphs": "一朝韩面更加亲，谈笑生风确有神。兰桂承芳多乐事，欲从何处觅真真。"}, {"author": "叶云峰", "title": "赋谢以光陈老师叠承和章乞正", "paragraphs": "寒暑相期情益坚，和章叠叠总缠绵。留存诗稿已盈尺，毋负平生十五年。"}, {"author": "叶云峰", "title": "承杨老、吕老过访，即就溪边纳凉口占相酬二首 其一", "paragraphs": "青山环峙对蓬门，万树风高簇簇村。小憩溪边谈娓娓，流连不觉近黄昏。"}, {"author": "叶云峰", "title": "承杨老、吕老过访，即就溪边纳凉口占相酬二首 其二", "paragraphs": "此间也算远风尘，何必桃源作避人。除却自然怀抱里，更从何处觅天真。"}, {"author": "叶云峰", "title": "寄怀王益兄", "paragraphs": "新诗读罢念青箱，摩诘高风思路长。暮树春云遥想忆，宵来明月照四方。"}, {"author": "叶云峰", "title": "恭贺效韬世兄订婚", "paragraphs": "鸳鸯谱订合梅飘，燕舞莺声媚正娇。新月待圆时一瞬，玉台播出凤凰箫。"}, {"author": "叶云峰", "title": "寿吴门晓光刘先生七十 其一", "paragraphs": "梅花香艳绮筵开，笙鹤南飞紫气来。盛会耆英今胜昔，苏台原即是瑶台。"}, {"author": "叶云峰", "title": "寿吴门晓光刘先生七十 其二", "paragraphs": "韵采飞扬禹锡风，承传家学早誉工。儿孙绕膝看莱舞，春在先生杖履中。"}, {"author": "叶云峰", "title": "恭贺陆润良令嫒出国考察二首 其一", "paragraphs": "一纸音书喜欲狂，由来巾帼早传芳。而今帆挂重洋去，远胜木兰卸戎装。"}, {"author": "叶云峰", "title": "恭贺陆润良令嫒出国考察二首 其二", "paragraphs": "云涌风驰出燕台，闺中早识一奇才。明珠闪闪光烂漫，家学承传有自来。"}, {"author": "叶云峰", "title": "辛酉首夏晋访九一老人缪威如世丈", "paragraphs": "远山近水环翠村，访贤此日有前根。鸡声嘹亮鸣盛世，鹤影蹁跹舞德门。兰桂联芳春日永，林泉啸傲气温存。从心所欲神仙侣，一脉书香诗礼敦。"}, {"author": "叶云峰", "title": "庚申深秋送别杨民老", "paragraphs": "桑麻重话日，古道最心倾。酒半谈盛世，楼高接太清。初来南浦雁，透晚西风晴。挥手征途去，赠梅订后盟。"}, {"author": "叶云峰", "title": "次和谢兆棠吕先生送行", "paragraphs": "枫叶芦花雁唳时，征程欲上步轻移。今朝又是挂帆去，柳岸斜阳系故思。"}, {"author": "叶云峰", "title": "寿以光陈老师五十初度", "paragraphs": "缔交十载两相知，珠玉误投感不支。胜似剑南为爱国，更如屈子赋骚时。因逢昭代勤农务，得鍊儒身高格资。方午春华香未晚，贺栽桃李一枝枝。"}, {"author": "叶云峰", "title": "感怀", "paragraphs": "少壮离家西复东，鸾飘凤泊柳前风。书临逸少空依样，诗耽尧臣穷未工。到眼阳春千点雪，横窗梅影一帘红。身同梁燕归巢早，心恋旭轮普照中。"}, {"author": "叶云峰", "title": "赠效韬大世兄", "paragraphs": "灵秀所钟成大器，当年犹记发垂鬟。元龙家学本堪袭，为适新时习鲁班。"}, {"author": "叶云峰", "title": "谢某老师《残稿自叙》题词三首 其一", "paragraphs": "朝阳拂煦发新思，屈艳班香许合时。儒业吾今施彩色，争怜片雅一丝丝。"}, {"author": "叶云峰", "title": "谢某老师《残稿自叙》题词三首 其二", "paragraphs": "掀天骇浪海涛生，几度沧桑岁月更。白雪阳春调寡格，平沙落雁亦成声。"}, {"author": "叶云峰", "title": "谢某老师《残稿自叙》题词三首 其三", "paragraphs": "奖藻过情何敢当，瑶华宠锡气芬芳。临风低咏新诗句，著述名山流泽长。"}, {"author": "叶云峰", "title": "奉题友人令郎玉照", "paragraphs": "黔中是我旧游地，到眼留真忆旧游。克绍箕裘欣有后，临风玉树媲骅骝。"}, {"author": "叶云峰", "title": "挖雅诗", "paragraphs": "挖雅于今自愧时，谬承奖藻拜新诗。缤纷玉屑来天际，奔放琼花透锦枝。虎啸高才久倾倒，元龙家学早传奇。衰残已告收江笔，一度望风一钦驰。"}, {"author": "叶云峰", "title": "再叠前韵答谢盛情", "paragraphs": "话到淮阴记旧时，钓鱼台畔留名诗。才人辈出如春笋，妙笔流传等花枝。东野鸣时原有记，南柯寄梦本离奇。和章廿叠情何厚，身沐东风心犹驰。"}, {"author": "叶云峰", "title": "送友人至车站口占", "paragraphs": "送君一路稻花香，秋柳飘萧带晚凉。珍重淮阴贤伉俪，遥看河岳更新装。"}, {"author": "叶云峰", "title": "寿王益老先生八十 其一", "paragraphs": "祥云高覆万年枝，南极星缠晋酒卮。鹤发飘萧开寿域，凤鸣即立征期颐。芬芳桃李尽成实，挺秀兰芝早显时。瑞蔼盈门舒藜杖，槐庭郁郁卜昌其。"}, {"author": "叶云峰", "title": "寿王益老先生八十 其二", "paragraphs": "人间争说地行仙，桃实三千来远天。早岁芳名传海内，太和颐养在林泉。杯浮竹叶看莱舞，手揖琪花伴鹤眠。白首鸿光春永驻，回甘蔗境味绵绵。"}, {"author": "叶云峰", "title": "消夏", "paragraphs": "奇峰多变夏云深，渺迹羲皇何处寻。门对青山入画境，家环绿水听清音。荷香断续炉香透，花影婆娑桐影侵。最喜邻儿游钓后，薰风一曲对微吟。"}, {"author": "叶云峰", "title": "赋谢杨民老吟台枉顾二首 其一", "paragraphs": "乍转秋风露气新，小窗叙旧话频频。繁花缭乱尽含笑，笑尔迎宾又送宾。"}, {"author": "叶云峰", "title": "赋谢杨民老吟台枉顾二首 其二", "paragraphs": "文旆遥临满室春，蓬门顿教乱飞尘。多君古道重风义，白首论交意最真。"}, {"author": "叶云峰", "title": "丙辰仲夏送友北上", "paragraphs": "千里迎亲孝思绵，杨家有女秀中贤。征车遥送无他语，两字平安一路沿。"}, {"author": "叶云峰", "title": "和友人三十三年婚期感怀", "paragraphs": "谱订鸳鸯卅载前，全篇相慕墨花宣。记曾绿酒红灯夜，今值淩霜傲雪天。丰啬频年能自守，盈虚望月在云边。象贤一样承家业，伉俪更常足仰瞻。"}, {"author": "叶云峰", "title": "癸丑春朝试笔呈陈石老郢政", "paragraphs": "处处欢歌震八蛮，河山锦绣绕瀛寰。东风一路和阳转，梅蕊千枝淑气环。旧史烟消留史册，循声洋溢在人间。红旗绿野飘天际，春与先生相辅攀。"}, {"author": "叶云峰", "title": "慰西庚兄病吴门二首 其一", "paragraphs": "春燕归来掷一书，茂林惊悉卧相如。逊他妙笔腕无力，知是采薪二月馀。"}, {"author": "叶云峰", "title": "慰西庚兄病吴门二首 其二", "paragraphs": "婿乡羁旅倏三年，家务依然不息肩。料得勤劳无昕夕，催人岁月同相怜。"}, {"author": "叶云峰", "title": "初春郊游即景", "paragraphs": "徐徐移步出村前，宿雨初霁午后天。风送歌声来何处，群儿游钓在溪边。"}, {"author": "叶云峰", "title": "访钱自严太史遗族", "paragraphs": "玉堂春暖最缠绵，鸿爪留痕忆当年。词馆凄清人去后，几枝桐叶落阶前。"}, {"author": "叶云峰", "title": "自愧", "paragraphs": "诗未能工书未就，姓名自愧落人间。艺林蓍宿谬推重，衰老馀生总厚颜。"}, {"author": "叶云峰", "title": "寄怀江阴南菁中学校长邹石溪姻兄教乞正", "paragraphs": "久别重逢发已丝，离离红豆最相思。敢轻北海差分术，欣握南菁创始基。渐觉诗书成宿物，颇闻湖海出奇资。频传家学宏深造，四凤朝阳一木支。"}, {"author": "叶云峰", "title": "赋谢陈老伉俪春宴", "paragraphs": "几声啼鸟密林东，令节清和气郁葱。溪贯华章全采藻，每叨文宴滥交融。阳春烟景酒杯外，风月迷离图画中。花落芸窗谈娓娓，移尊今有庐陵翁。"}, {"author": "叶云峰", "title": "寿陈嫂金夫人六十，戊午芙月之吉二首 其一", "paragraphs": "早年随唱到江南，丰啬频临福自含。教子相夫成业后，境逢啖蔗味更甘。"}, {"author": "叶云峰", "title": "寿陈嫂金夫人六十，戊午芙月之吉二首 其二", "paragraphs": "松柏同春上翠枝，金童玉女喜含姿。今朝欣赴琼台会，知是三千桃实时。"}, {"author": "叶云峰", "title": "寿徐凤仪老表兄七十", "paragraphs": "使君一脉书香后，家学渊源有自来。歇浦蜚声精玉律，胸怀抱负见高才。青葱兰桂趋庭训，白首鸿光耀镜台。七十流光惊一瞬，长春永驻寿初开。"}, {"author": "叶云峰", "title": "寿杨老民任先生八十 其一", "paragraphs": "叙齿十年长，论交岁月宽。红尘虽辛苦，白首自平安。歇浦承垂教，苏台展飞翰。雁行如骨肉，得暇便追欢。"}, {"author": "叶云峰", "title": "寿杨老民任先生八十 其二", "paragraphs": "肝胆相期许，文章金石坚。奕棋严楚汉，杯酒小神仙。好学无虚日，蜚声已有年。倚窗吟咏外，常养性中天。"}, {"author": "叶云峰", "title": "寿杨老民任先生八十 其三", "paragraphs": "岭上梅初发，筵开桐酒馨。心慈多厚德，造物与遐龄。兰桂飘香远，松枝覆鲤庭。人尊南极老，寿外更康宁。"}, {"author": "叶云峰", "title": "祝陈老师六十初度并获文孙之喜", "paragraphs": "尘寰小谪六十春，荷花香透值良辰。试听啼笑徵英物，料得峥嵘上席珍。双喜盈门多衍庆，一家和气倍相亲。三千桃李遍天下，诗稿喧传叹绝伦。"}, {"author": "叶云峰", "title": "寿史学家逢阳马先生七十 其一", "paragraphs": "黑水白山云影遮，沧桑几度到龙砂。上通玄黄三千史，下逮韩欧八十家。桃李向阳皆结实，兰荪比荫尽成芽。精神矍铄春长驻，白首鸿光岁月赊。"}, {"author": "叶云峰", "title": "寿史学家逢阳马先生七十 其二", "paragraphs": "祥云高覆万年枝，日丽风和晋酒卮。东渡求知深造诣，南华讲学颂名师。襟怀旷达香山派，落句清新开府词。此日耆英赴胜会，正逢盛世入新时。"}, {"author": "叶云峰", "title": "春朝试笔", "paragraphs": "野岸依然残雪逗，遥天渐觉冻云收。人惊一岁如弹指，寒耐今宵便出头。半转冰轮斜照远，几枝梅影暗香浮。谁知旸谷传消息，浩荡东风遍九州。"}, {"author": "叶云峰", "title": "己未花朝介寿周庄杨公八十", "paragraphs": "梅开柳抒展，正值百花还。筵上飘香雪，阶前舞新斑。慈云怜爱日，紫气过函关。林壑松涛起，滁环外又山。"}, {"author": "叶云峰", "title": "贺贡校长七十华诞", "paragraphs": "会赴耆英不计年，南飞笙鹤唳遥天。手栽桃李添春色，眼看儿孙能尚贤。桧柏青葱神奕奕，齐眉白首福绵绵。多君早具生花笔，写出蓝桥过八仙。"}, {"author": "叶云峰", "title": "次和莫校长六十书怀", "paragraphs": "绵绵射水育贤明，一纸丹青竟传名。翠柏葱茏徵本性，红梅绮丽写生平。承芳兰桂趋庭训，垂慕鸿光式懿行。重到梁溪施化雨，华堂春满酒杯倾。"}, {"author": "叶云峰", "title": "次和兆棠先生见怀原韵乞正", "paragraphs": "莺声燕舞百花间，大地回春除旧颜。远劳故人常相忆，新诗读罢有馀欢。"}, {"author": "叶云峰", "title": "赋谢老友缪宏画家惠赐文房四宝二首 其一", "paragraphs": "挚谊云情说不清，艺林珍品益求精。桃花潭水深千尺，更胜汪伦送我行。"}, {"author": "叶云峰", "title": "赋谢老友缪宏画家惠赐文房四宝二首 其二", "paragraphs": "一自缔交数十年，早将文字结姻缘。乱抛桃李投墨海，琼报难酬欲诉天。"}, {"author": "叶云峰", "title": "访柳民元学长二首 其一", "paragraphs": "为求名著到周庄，五十年来费思量。一庭花木书味厚，开残黄菊有馀香。"}, {"author": "叶云峰", "title": "访柳民元学长二首 其二", "paragraphs": "秋光淡荡照华筵，绕膝儿孙杯酒前。几度沧桑增感愧，同窗深谊想当年。"}, {"author": "叶云峰", "title": "为太仓弹词家胡鹿鸣先生题词二首 其一", "paragraphs": "桂花飘香八月时，晓风春梦说离奇。芳声传播江南道，青出于蓝承雪师。"}, {"author": "叶云峰", "title": "为太仓弹词家胡鹿鸣先生题词二首 其二", "paragraphs": "雅韵弦歌感不穷，艺林早已仰高风。古今上下三千史，恩怨分明一曲中。"}, {"author": "叶云峰", "title": "贺李世军先生荣膺国务院参事", "paragraphs": "频传捷报自幽燕，欲叩龙门路八千。勉业崇隆留史册，协和受命抚陲边。公望八十逢殊遇，彦博九旬胜壮年。篱菊傲霜知映节，人当蔗境月当天。"}, {"author": "叶云峰", "title": "寿吴门老友李西庚先生七十乞正二首 其一", "paragraphs": "旭日一轮抒瑞枝，图成松柏岁寒时。每因文字成知己，也托诗词寄相思。逝水年华七秩过，名山著作一生宜。天涯风雪瑶台暖，遥望吴门晋酒卮。"}, {"author": "叶云峰", "title": "寿吴门老友李西庚先生七十乞正二首 其二", "paragraphs": "苏台淑气袭成诗，执礼趋庭心敬之。谦德虚怀真我友，温文尔雅亦吾师。家山回望馀明月，兰桂承芳绣锦枝。况值阳春多美景，横窗梅影祝新时。"}, {"author": "叶云峰", "title": "元宵试笔", "paragraphs": "儿时况味犹存胸，一事无成感不穷。久客又逢元日夜，称觞还有故乡风。阳和点雪梅先觉，蜡炬临风月当空。笑看宅相闹令节，高持爆竹响村中。"}, {"author": "叶云峰", "title": "赋谢李襄铎医生针灸二首 其一", "paragraphs": "针灸由来溯玄黄，能疗百病早流光。有人娴读玉龙赋，著手成春足传芳。"}, {"author": "叶云峰", "title": "赋谢李襄铎医生针灸二首 其二", "paragraphs": "驰誉医林数十载，利人济世德字开。使君本是书香后，家学承传有自来。"}, {"author": "叶云峰", "title": "泰清寺怀古三首 其一", "paragraphs": "东吴古刹久闻名，我以施教到太清。国太当年铭国是，周郎毕竟输孔明。"}, {"author": "叶云峰", "title": "泰清寺怀古三首 其二", "paragraphs": "簇簇农庄环寺后，村村学子意怀虚。世间最是农家乐，唱罢秧歌又读书。"}, {"author": "叶云峰", "title": "泰清寺怀古三首 其三", "paragraphs": "由来古寺出高僧，四海云游下武林。梵典千载崇佛祖，一餐留与闻乡音。"}, {"author": "叶云峰", "title": "赋谢南菁校长邹石溪姻台过访", "paragraphs": "落叶梧桐覆藓苔，蓬门今日迎君来。敢钦北海光辉史，钦长南菁勋业开。别后春秋惊闪电，倾听谈笑走风雷。梅村溯台钟灵地，桃李成阴手自栽。"}, {"author": "叶云峰", "title": "代某画家谢钱松岩先生赐《梁溪忆旧图》", "paragraphs": "梁溪受业识风神，白下尘教意倍亲。沧海曾经增感慨，墨池寄兴写秋春。敢与二恽差分术，堪慰三王有继人。摩诘才华今胜昔，他年艺苑足传真。"}, {"author": "叶云峰", "title": "赠鸿志老前辈", "paragraphs": "万方歌吹彻云天，三五功成抵百年。整党整风新体制，树人树木立新贤。和平共处传佳誉，经济展开财理篇。国步宽宏行坦道，更从四化著先鞭。"}, {"author": "叶云峰", "title": "自题小像", "paragraphs": "浮生已是七旬人，负尽韶光秋复春。闲读诗文清俗虑，此中深味最真真。"}, {"author": "叶云峰", "title": "画家廖宏老友远道来访，诗以致谢", "paragraphs": "沦落蓬门满绿苔，真情挚谊徐稚来。风尘不尽沧桑感，云影无常岁月催。联璧双珠皆慧质，朝阳五凤尽英才。更欣莱舞叨亲乐，白首鸿光对玉梅。"}, {"author": "叶云峰", "title": "寿葆元邵先生六十 其一", "paragraphs": "阅尽沧桑六十春，古梅香冷祝良辰。前朝闻有鲁班手，定许先生是可人。"}, {"author": "叶云峰", "title": "寿葆元邵先生六十 其二", "paragraphs": "传家耕读著名声，瑞霭一门乐自生。柏叶松身宽寿域，文郎今已奋鹏程。"}, {"author": "叶云峰", "title": "书怀", "paragraphs": "遍地香沈舞翠枝，离离红豆最相思。明知烟月都成梦，负却春宵欲付诗。新燕传情芳意乱，名花耐冷蝶心痴。每当绿酒红灯夜，一曲大风思上时。"}, {"author": "叶云峰", "title": "早春即景", "paragraphs": "红杏飘零柳似烟，吱吱孺鸭扑溪边。推窗又是春如许，小桥流水绿到前。"}, {"author": "叶云峰", "title": "壬戊春暮寄怀吴门老友李西庚先生", "paragraphs": "胜迹姑苏记旧游，月明最怕照高楼。吴宫花草随春老，两地相思一样愁。"}, {"author": "叶云峰", "title": "七十述怀六首 其一", "paragraphs": "门庭衰落记髫年，衣食时虞两难全。漱漱棠花早萎谢，稀稀淑水薄薪钱。狂风一夕罹家难，沈冤十年蒙雪煎。苦乏媚容违世态，虽无傲骨不求怜。"}, {"author": "叶云峰", "title": "七十述怀六首 其二", "paragraphs": "七十流光水向东，夕阳斜照一孤鸿。书临逸少空依样，诗耽尧臣穷未工。白璧无瑕尘不染，黄花晚节曲犹同。此身早置林泉下，绿树红云入望中。"}, {"author": "叶云峰", "title": "七十述怀六首 其三", "paragraphs": "抗战军兴曾枕戈，巴山夜雨起悲歌。久罹尘劫皈依早，较量人群感慨多。冠盖京华皆北面，自怜身世等南柯。蓬门回首凄凉甚，相对牛衣惜逝波。"}, {"author": "叶云峰", "title": "七十述怀六首 其四", "paragraphs": "浪当江湖走四方，汉江漂泊复潇湘。瑶阶曾记邀宸赏，小草也能压群芳。史馆驰名愧下里，玉堂巨眼列门墙。如烟往事空虚甚，明月清风无短长。"}, {"author": "叶云峰", "title": "七十述怀六首 其五", "paragraphs": "开到芙蓉结寸心，傲霜淩雪频相侵。穷交落落常怀旧，大地茫茫孰知音。信国临危歌正气，少陵离乱苦行吟。武陵泛棹成陈迹，欲觅桃源何处寻。"}, {"author": "叶云峰", "title": "七十述怀六首 其六", "paragraphs": "冯唐易老几春秋，瞬息竟成水上沤。有女承家添色笑，无儿继后忘短修。天涯衰老谁青眼，自古骚人易白头。犹得身轻平静过，桑榆虽晚一枝投。"}, {"author": "叶云峰", "title": "寄怀前江苏教育厅厅长陈石珍老姻丈", "paragraphs": "伊人秋水感悠悠，鸿雁代飞难驻留。歇浦离愁常系梦，汤关别恨未曾休。古今论谈春雷播，冷艳浮香晚节遒。寂寞吴江飘玉笛，独依明月照高楼。"}, {"author": "叶云峰", "title": "移植牡丹未果有感", "paragraphs": "绿化园林觅卉王，名花移植费商量。姚黄一簇吼狮价，风雅欲今上市场。"}, {"author": "叶云峰", "title": "庚申春重游适园二首 其一", "paragraphs": "劫后重来境已非，迷离风物思依稀。花光台影易前貌，新燕传情穿柳飞。"}, {"author": "叶云峰", "title": "庚申春重游适园二首 其二", "paragraphs": "春光又是照苍苔，几度沧桑郁不开。旧雨无多成鬼录，园林重振赖贤才。"}, {"author": "叶云峰", "title": "赋谢老友徐铁珊先生由沪来过访，并蒙厚贶", "paragraphs": "秋光引客到蓬门，乍叙乍离情孰温。愧我阮囊萧涩甚，多君管鲍古风存。"}, {"author": "叶云峰", "title": "过赵庵感赋", "paragraphs": "清明扫墓过山陂，胜地重临不忍思。银杏参天风瑟瑟，竹林深处鸟叽叽。状元孝子成陈迹，道德文章已失时。断碣残碑卧夕照，荒烟蔓草使人悲。"}, {"author": "叶云峰", "title": "寿甘肃李世军汉珊先生八十 其一", "paragraphs": "小谪尘寰八十年，精神矍铄未华颠。引年尚德商山老，抚古思今曲水贤。华国文章伟世业，过庭诗礼承家传。由来塞北负重望，颐养太和必寿延。"}, {"author": "叶云峰", "title": "寿甘肃李世军汉珊先生八十 其二", "paragraphs": "祥云高覆万年枝，初度玉关进酒卮。负笈重洋深造诣，蜚声京国逢清时。诗承家学青莲句，赋到眉山苏髯词。兰桂联芳春永驻，临风遥颂过期颐。"}, {"author": "叶云峰", "title": "寄怀缪宏画家", "paragraphs": "一别渝州数十年，毗陵寄迹法南田。艺林负重今胜昔，纸上丛花笔底妍。"}, {"author": "叶云峰", "title": "再谢缪宏画家赐绘杜鹃花图", "paragraphs": "青春结伴今衰年，往事低徊意惘然。开到杜鹃心欲醉，巴山夜雨梦初园。"}, {"author": "叶云峰", "title": "赋谢乔木先生赐画", "paragraphs": "一枝彩笔著精神，南北驰名一燕人。黄鸟多情求友切，潇潇柳叶不染尘。"}, {"author": "叶云峰", "title": "乙卯春日寄怀振良", "paragraphs": "依依杨柳弄柔枝，惹起乡关惜别时。文采风流今胜昔，谠论直笔发深思。"}, {"author": "叶云峰", "title": "赋谢杨民老", "paragraphs": "一纸音书暖似春，桃花潭水媲汪伦。前人早有惊人句，知己天涯若比邻。"}, {"author": "叶云峰", "title": "寄南菁中学校长邹石溪姻台", "paragraphs": "南菁学府旧风光，辈出人才气郁苍。北海早誉化雨手，春风桃李出门墙。"}, {"author": "叶云峰", "title": "咏菊", "paragraphs": "黄花遍地感悠悠，瘦尽秋容晚节遒。一任狂风寒彻骨，寄人篱下不低头。"}, {"author": "叶云峰", "title": "题振良弟台为姻兄陆润良先生绘呢喃双燕扇面一帧二首 其一", "paragraphs": "花气芬芳早芊芊，浪迹天涯年复年。比翼双飞帘幕外，夕阳影里任蹁跹。"}, {"author": "叶云峰", "title": "题振良弟台为姻兄陆润良先生绘呢喃双燕扇面一帧二首 其二", "paragraphs": "风风雨雨感彷徨，衔草衔泥上画梁。筑得新巢归去也，为谁辛苦为谁忙。"}, {"author": "叶云峰", "title": "和陈石珍诗一绝", "paragraphs": "识得元龙誇自持，此身疑早参凤池。惊人佳句胜春雪，倾倒新词媲旧词。"}, {"author": "叶云峰", "title": "振良仁世兄回任华士文化站，诗以贺之二首 其一", "paragraphs": "千枝万卉望春回，长才蚤沐雨露培。记得昌黎名句在，驾轻就熟必功魁。"}, {"author": "叶云峰", "title": "振良仁世兄回任华士文化站，诗以贺之二首 其二", "paragraphs": "路转峰回气象开，论坛重启济世才。春风引得桃花路，前度刘郎今又来。"}, {"author": "叶云峰", "title": "寄怀台湾国民议会秘书长前同事何宜武先生三首 其一", "paragraphs": "一别春江几度秋，屋梁落月思悠悠。何时重剪西窗烛，细话桑麻同九州。"}, {"author": "叶云峰", "title": "寄怀台湾国民议会秘书长前同事何宜武先生三首 其二", "paragraphs": "海疆一水阻风尘，何必豆萁不共春。祖国河山更壮丽，天涯犹有未归人。"}, {"author": "叶云峰", "title": "寄怀台湾国民议会秘书长前同事何宜武先生三首 其三", "paragraphs": "江南三月花信渺，路塞乡关滞客桡。知否龙砂一衰老，白云深处手相招！"}, {"author": "杨民仁", "title": "春节中，老友吴天鹏以七绝二章相示。端午节素未谋面之陈以光亦赠七律诗四首。旧雨新知，不可无和。往事萦怀不无遐想因成感怀二首 其一", "paragraphs": "三十年来懒赋诗，不堪勾起旧情丝。复兴园里花初放，明德村头月上迟。缘尽终当两地别，愁来自觉几分痴。人生离合寻常事，尘海茫茫孰可知。"}, {"author": "杨民仁", "title": "春节中，老友吴天鹏以七绝二章相示。端午节素未谋面之陈以光亦赠七律诗四首。旧雨新知，不可无和。往事萦怀不无遐想因成感怀二首 其二", "paragraphs": "有缘无福不相邻，有福无缘难见亲。福去缘空真亦假，缘来福至假还真。真真假假人间事，是是非非世俗深。尝遍炎凉历尽劫，残棋一局酒一樽。"}, {"author": "杨民仁", "title": "感怀兼和李西庚叶云峰诗", "paragraphs": "世道岖岖似马鞍，一番歌舞一番酸。壮时踏遍尘间迹，老至方知始末端。几度花朝开复谢，连天风雪暖亦寒。历来多少弹冠客，不爱乡山爱邯郸。"}, {"author": "杨民仁", "title": "陈以光先生屡赐诗词惭于应答写此见意", "paragraphs": "生平未解吟诗词，再学于今已是迟。珠玉频来惭应答，枯肠搜索枉费思。聊将旧句翻新句，且把桃枝当李枝。莫教胡卢重依样，须知藏拙贵及时。"}, {"author": "杨民仁", "title": "再韵和陈以光先生寒韵诗", "paragraphs": "行装收拾又登鞍，十载风沙甘与酸。田野欣看黍稷茂，中南遥望白云端。铁肩担道心常热，棘手成文血不寒。桃李盈门多韵事，何须惆怅话邯郸。"}, {"author": "杨民仁", "title": "原韵和陈以光先生次叶先生韵诗", "paragraphs": "神州万里尽栖枝，到处风光到处诗。江水东流分复合，云山北向即还离。奇花不喜红尘客，芳草难兴王者思。犹有骚人共日月，一觞一咏两心知。"}, {"author": "杨民仁", "title": "韵和陈以光先生寓中消夏诗", "paragraphs": "连朝云雾送金风，消尽炎威日不红。酒后高歌宁只我，诗中圣手独推公。夜临桥畔游人乱，月照街头早市逢。一枕华胥梦境好，依稀犹唱大江东。"}, {"author": "杨民仁", "title": "韵和陈以光先生七月十九日晚观潮三首 其一", "paragraphs": "黄昏庭院正徘徊，报道江涛汹涌来。无意观潮劳寄语，门前桃李未曾栽。"}, {"author": "杨民仁", "title": "韵和陈以光先生七月十九日晚观潮三首 其二", "paragraphs": "初秋潮急势奔湍，港口冲来两岸宽。水利民生关系重，徒留尺泽与人看。"}, {"author": "杨民仁", "title": "韵和陈以光先生七月十九日晚观潮三首 其三", "paragraphs": "云汉星罗不起波，江潮却向此间过。渠成排灌农田利，稻麦堆成乐相哦。"}, {"author": "杨民仁", "title": "叠前韵贺陈以光老师任黄墩小学班主任", "paragraphs": "八月金风桂子香，重登杏席理文章。黄墩喜沾及时雨，华发新添几缕霜。十载农村多体验，一朝教学亦堂皇。言传身教春风播，三尺讲坛教绩扬。"}, {"author": "杨民仁", "title": "王益初老先生诗中耆宿。屡锡瑶章，铭感殊深。敬叠原韵，藉表谢忱", "paragraphs": "闻道江城陶隐深，高山仰望一千寻。人同翠柏青松茂，诗吐黄钟大吕音。池柳风生尘暑却，清机步去晚霞侵。秋来更喜精神旺，别有闲情对客吟。"}, {"author": "杨民仁", "title": "古有归宁诗。而今时代不同，潮流亦异，因循原韵成七绝一首", "paragraphs": "婚后归宁共一车，不须指点话娘家。锼锼步入篮桥里，谈笑何分我与他。"}, {"author": "杨民仁", "title": "淮阴陈以光先生以七律四章相赠，敬步原韵 其一", "paragraphs": "年来息影在东街，异地生疏人未谐。徒有枯棋留案几，更无书史点空斋。桥头乍见惊风貌，斗室深谈领法楷。底事当初浑不识，竟然咫尺即天涯。"}, {"author": "杨民仁", "title": "淮阴陈以光先生以七律四章相赠，敬步原韵 其二", "paragraphs": "落拓由来少结交，柴门冷寂乏人敲。冬寒傲雪红梅态，春意迎风绿柳梢。好句何妨反复读，新诗偏爱再三抄。愿君挥起生花笔，写尽沧桑笑孟郊。"}, {"author": "杨民仁", "title": "淮阴陈以光先生以七律四章相赠，敬步原韵 其三", "paragraphs": "自古声称德有邻，一经相见便相亲。离居何意逢鲍叔，对酒还须忆太真。四首词章誉扬过，两番造访谊情深。藏珠韫玉人难识，如此才华谁不尊。"}, {"author": "杨民仁", "title": "淮阴陈以光先生以七律四章相赠，敬步原韵 其四", "paragraphs": "惠我诗篇意味长，千般珍袭比黄杨。一生飘荡留棋酒，半世浮沈逐海洋。雨后夕阳更觉艳，风前晚菊倍添香。闲来怕写无聊句，自愧雕虫不敢扬。"}, {"author": "杨民仁", "title": "步原韵和陈以光先生《晚眺》", "paragraphs": "落日西山里，清风扑面来。竹摇无限绿，月闇几分灰。大地声渐歇，农家户尚开。游观畅吾抱，不上黄金台。"}, {"author": "杨民仁", "title": "陈以光先生以韵和叶老七律一首相示勉和二首，一步原韵，一倒原韵 其一", "paragraphs": "多年僻处在乡村，懒扫阶前碧绿痕。菊傲霜枝冰作骨，梅传春意玉为魂。流光易逝情犹昨，更漏频催梦未温。独有梁间双燕子，呢喃细语共晨昏。"}, {"author": "杨民仁", "title": "陈以光先生以韵和叶老七律一首相示勉和二首，一步原韵，一倒原韵 其二", "paragraphs": "朝朝风雨泣晨昏，此日晴开花影温。翠竹轻摇添绿意，心香暗度入诗魂。邀来知己三杯酒，指点青山一抹痕。袅袅馀烟淡淡月，天然景色在农村。"}, {"author": "杨民仁", "title": "陈以光先生恢复教学工作步叶先生韵以贺", "paragraphs": "领略田家黍麦香，好从大块假文章。杏坛广座重登席，南海薰风岂下霜。羡子襟怀多磊落，笑他行止自张皇。程门依旧弦歌诵，道古论今意气扬。"}, {"author": "杨民仁", "title": "读王老先生韵和吴门李西庚七律一章因用原韵呈正", "paragraphs": "夜月当空花弄枝，闲庭独步嚼君诗。拈来妙句天人动，话到炎凉世态离。最喜灯光舞剑影，还凭春雪绽梅思。雷门布鼓何堪击，苦索成章只自知。"}, {"author": "杨民仁", "title": "生平未解诗词。一九三五年春，执教松江。校园中桃花盛开，同事王先生题词索和，迫于无奈，胡乱成章。原作已忘，还记得最后两句，今以此续成一律，徒供一笑耳", "paragraphs": "大地春回到处花，也随节序诉年华。园中桃色妍如锦，世上人情薄似纱。未肯陌头迎仕女，却从庭角斗云霞。淩霄百尺凭空起，片刻风光何足誇。"}, {"author": "杨民仁", "title": "原韵答谢胡心斋老先生", "paragraphs": "老态龙钟血未衰，枯棋三百又重开。相围喜遇长生劫，落子还将杯酒陪。行乐难忘妻久病，逢春遥盼子东回。江城诸友多关念，尤感吴门一纸来。"}, {"author": "杨民仁", "title": "胡公往岁“答问”绝诗中，有“旦暮何愁下夕阳”句，今用作起句，成七绝一章，赠胡公，祝长寿", "paragraphs": "旦暮何愁下夕阳，三竿红日出扶桑。寒梅不惧漫天雪，要与春风争短长。"}, {"author": "杨民仁", "title": "读陈石老诗感赋", "paragraphs": "为留史迹感徘徊，文物千年未化灰。不是天翻与地覆，人间那得马王堆。"}, {"author": "杨民仁", "title": "寿胡公心斋七十晋五，借用陈以光老师祝斋诗韵", "paragraphs": "七十高龄岁岁增，期颐遥祝献华灯。清音不让云中凤，豪放真如天际鹏。莫说夕阳西正下，却看旭日又东升。科研自有长生法，返老犹须学虎腾。"}, {"author": "杨民仁", "title": "再赴吴门赋此赠胡老", "paragraphs": "两上崇阶愿未酬，还期三度拜荆州。江鲜数尾添君兴，管鲍双修赋白头。"}, {"author": "杨民仁", "title": "寿吴门李西庚先生七秩大庆二律 其一", "paragraphs": "花开红紫晚尤妍，人到稀龄乐更添。三桂芳联香郁郁，双修肩并影翩翩。园林步去诗盈袖，酒室归来月满天。更喜蟠桃今正熟，嫦娥捧献画堂前。"}, {"author": "杨民仁", "title": "寿吴门李西庚先生七秩大庆二律 其二", "paragraphs": "春风拂拂乐尧天，小筑优游蓬岛仙。已著贤劳留沪浙，还将欢笑寻林泉。西池许摘三千实，庚谱新添七十年。远望吴门光灿灿，老人星正现司前。"}, {"author": "杨民仁", "title": "原韵答谢陈以光老师惠赐“登楼”一律", "paragraphs": "为避尘嚣扰，邀君上小楼。愧无书史列，却喜静居优。鸟语催人起，馀晖逐眼流。最欣嘉客到，诗酒乐悠悠。"}, {"author": "杨民仁", "title": "读刘晓光先生新作“春居即事”", "paragraphs": "阳光暖处我仍寒，妻病何能心地宽。不觉晨鸡初唱后，迎来旭日已三竿。愁沈脑海难成寐，酒落杯中强作欢。寄语春风如解事，休催红紫入帘看。"}, {"author": "杨民仁", "title": "读刘晓光先生新作夏居即事", "paragraphs": "到处飘游到处居，老来始悟实中虚。金门应忆蓬门陋，满月还思缺月初。静坐无庸怀往事，消闲最好读新书。馀年待遂林泉乐，朵朵红云覆我庐。"}, {"author": "杨民仁", "title": "答谢吕兆棠先生", "paragraphs": "璞玉石中隐，高人砂麓潜。不因海棠句，那得诵鸿篇。笔妙惊当世，诗新傲古贤。下风徒遥仰，未敢步阶前。"}, {"author": "杨民仁", "title": "妻病自咏四首 其一", "paragraphs": "八年抗战走他乡，抛却田园音渺茫。儿女成群须教养，一番心血累妻房。"}, {"author": "杨民仁", "title": "妻病自咏四首 其二", "paragraphs": "虎头牛尾厄偏多，衰老何堪恶疾磨。病榻缠绵经五月，奈无妙药起沈疴。"}, {"author": "杨民仁", "title": "妻病自咏四首 其三", "paragraphs": "床头侍疾惟长女，夜静更深眠不成。五十年来良伴侣，人非太上岂忘情。"}, {"author": "杨民仁", "title": "妻病自咏四首 其四", "paragraphs": "旧友新知书几篇，时将吉语慰心田。人生百岁终须老，且释愁肠把酒添。"}, {"author": "杨民仁", "title": "读赵翼论诗篇有感，用原韵亦成五首 其一", "paragraphs": "一入歧途便不同，盈篇累牍总难工。迷蒙莫辨桃源渡，西去何时返棹东。"}, {"author": "杨民仁", "title": "读赵翼论诗篇有感，用原韵亦成五首 其二", "paragraphs": "翻新未必是标新，韵味还当学古人。去粕存精须妙笔，一经点削便成春。"}, {"author": "杨民仁", "title": "读赵翼论诗篇有感，用原韵亦成五首 其三", "paragraphs": "诗成不欲万家知，客里光阴只几时。何用篇章传后代，藏真守璞最相宜。"}, {"author": "杨民仁", "title": "读赵翼论诗篇有感，用原韵亦成五首 其四", "paragraphs": "春花春柳听人评，春去枝空尽落英。开创荣?花事了，阳光雨露是诗魂。"}, {"author": "杨民仁", "title": "读赵翼论诗篇有感，用原韵亦成五首 其五", "paragraphs": "音韵天成始可观，生搬那得令人欢。纵调五味依然涩，细细尝来仍觉酸。"}, {"author": "杨民仁", "title": "原韵答谢吴门胡老赠诗", "paragraphs": "壶觞对饮舞翩翩，再结前生未尽缘。鹤发童颜人永寿，山塘细语乐尧天。"}, {"author": "杨民仁", "title": "韵和胡心斋先生陪“游沧浪亭赋记”二首 其一", "paragraphs": "亭台犹是旧亭台，一扫尘氛亦快哉。岂欲濯缨同濯足，为恋胜迹故徘徊。"}, {"author": "杨民仁", "title": "韵和胡心斋先生陪“游沧浪亭赋记”二首 其二", "paragraphs": "黄花山石两玲珑，石转花香一路东。留得墙碑名士笔，拨开茅塞拓心胸。"}, {"author": "杨民仁", "title": "韵和胡心斋先生“矛盾自释”", "paragraphs": "歌成动静与方圆，诗义还将奕理研。消长盈虚周复始，先生何事废瑶笺。"}, {"author": "杨民仁", "title": "韵和吴门胡心斋先生“小园海棠盛开”二首 其一", "paragraphs": "何须载酒探群芳，且步庭园看海棠。几点娇红迎晓日，一枝叶绿拥新装。欲招粉蝶递香远，为愿游蜂故贴黄。深夜对君意未尽，朝来辞去却旁皇。"}, {"author": "杨民仁", "title": "韵和吴门胡心斋先生“小园海棠盛开”二首 其二", "paragraphs": "人间到处尽菲芳，风雨春深一海棠。绿满阶前添秀色，红翻叶里透清装。纤秾合度欺环燕，笔底传香展锦章。花貌只今犹似旧，何劳使者走皇皇。"}, {"author": "杨民仁", "title": "寿江阴王益初老先生八秩华诞二首 其一", "paragraphs": "八十遐龄九十添，期颐遥祝寿绵绵。星辉南极春长在，日映扶桑景更妍。酒尽三尊增壮志，诗成几首颂馀年。林泉一对神仙侣，常有孙儿嬉眼前。"}, {"author": "杨民仁", "title": "寿江阴王益初老先生八秩华诞二首 其二", "paragraphs": "年登八秩喜连连，易俗移风今日怜。风送红梅香入座，筹添海屋寿齐天。夕阳却比朝阳艳，昔日何如今日甜。火树银花开不夜，蟠桃会上影翩翩。"}, {"author": "杨民仁", "title": "答吕老", "paragraphs": "海棠八句未留名，为有闲人慕俊英。此日江城欢聚后，不关情处总关情。"}, {"author": "杨民仁", "title": "和吕老长江闲眺", "paragraphs": "有幸江头坐，还当唱大风。沧桑原正道，改造本无穷。锦绣山河丽，巍峨要塞雄。新人随处见，何用钓鱼翁。"}, {"author": "杨民仁", "title": "谢益老赐宴", "paragraphs": "无边热火拥长空，放眼新天意更雄。县湾欢腾誇晚境，江南酒醉啸秋风。神州处处桃源路，大地人人不老翁。此日筵前齐祝嘏，椒花献植华堂东。"}, {"author": "杨民仁", "title": "吴门李西庚先生神交两载，今始识荆，欣喜之馀，赋此见意", "paragraphs": "云消雾散日当空，百里车来笑语中。两载神交徵梦影，三生幸遇拜高风。闲居懒对京门客，小饮欣随田舍翁。听说吴门秋色好，重阳节里我将东。"}, {"author": "杨民仁", "title": "甲寅夏历七月十三日益老两度赐宴赓得一读吴门胡老“搁笔吟”回周后陈以光老师又以“答谢胡心斋老先生四律”相示，因用其韵胡乱凑成四首，分呈胡李两老乞正，并面请益老斧削 其一", "paragraphs": "九老江城会，争看“搁笔吟”。行间若有意，字里果无心。岂欲藏锋锷，须知惜寸阴。年衰宜静养，体健胜多金。"}, {"author": "杨民仁", "title": "甲寅夏历七月十三日益老两度赐宴赓得一读吴门胡老“搁笔吟”回周后陈以光老师又以“答谢胡心斋老先生四律”相示，因用其韵胡乱凑成四首，分呈胡李两老乞正，并面请益老斧削 其二", "paragraphs": "举座杯中满，君来当更欢。无缘惊丰采，有兴听鸣湍。都是风骚客，于今早挂冠。兰亭一日宴，洗尽旧时酸。"}, {"author": "杨民仁", "title": "甲寅夏历七月十三日益老两度赐宴赓得一读吴门胡老“搁笔吟”回周后陈以光老师又以“答谢胡心斋老先生四律”相示，因用其韵胡乱凑成四首，分呈胡李两老乞正，并面请益老斧削 其三", "paragraphs": "万里涌波光，酒阑暮色黄。言归人踏月，笑语齿添香。惜别三回首，临歧九折肠。秋风多著意，桂子送花芳。"}, {"author": "杨民仁", "title": "甲寅夏历七月十三日益老两度赐宴赓得一读吴门胡老“搁笔吟”回周后陈以光老师又以“答谢胡心斋老先生四律”相示，因用其韵胡乱凑成四首，分呈胡李两老乞正，并面请益老斧削 其四", "paragraphs": "吴门路我望，何日许追从。对酒量还浅，谈诗腹不丰。总为聆妙谛，愿得仰高容。知足心常乐，安居笑卧龙。"}, {"author": "杨民仁", "title": "次和李西庚先生“蓉城招饮赋谢益初姻伯”四首 其一", "paragraphs": "星移物换看新天，十里飞车会众贤。不是馀年心态好，何来今日喜狂颠。"}, {"author": "杨民仁", "title": "次和李西庚先生“蓉城招饮赋谢益初姻伯”四首 其二", "paragraphs": "追随诸老到江滨，名菜溜黄席上珍。更是殷勤频劝酒，金杯斟得笑声盈。"}, {"author": "杨民仁", "title": "次和李西庚先生“蓉城招饮赋谢益初姻伯”四首 其三", "paragraphs": "酒后东方过一朝，红茶几口醉全消。醒来犹记江南宴，学步深惭益老招。"}, {"author": "杨民仁", "title": "次和李西庚先生“蓉城招饮赋谢益初姻伯”四首 其四", "paragraphs": "新秋日日有东风，吹醒寒山古寺枫。蟹满螯肥绿玉酒，诗翁不见见饕翁。"}, {"author": "杨民仁", "title": "读陈以光老师和诗后，用其原意成五律赠叶老云峰先生乞正", "paragraphs": "老友今为别，离情萦藟思。秋风诗送意，晓色鸟鸣枝。此日行何速，他年会却迟。惟冀身体健，到处任趋驰。"}, {"author": "杨民仁", "title": "韵和叶云峰先生诗", "paragraphs": "荏苒韶华逝，一年又一秋。听君终夕话，消我静居愁。谊重同红日，情深感白头。尘嚣能避否，相与共登楼。"}, {"author": "杨民仁", "title": "叶云老不日赴沪戋戋微物聊表寸心并呈一律乞正", "paragraphs": "不日申江去，绵绵系我思。秋风催四牡，晓月漫双枝。欲别犹嫌速，重来却感迟。戋戋何足道，但许寸心驰。"}, {"author": "杨民仁", "title": "韵和吕兆老“奉怀”长律", "paragraphs": "平生境遇感差池，湖海奔驰寄乱丝。少壮无由参造化，老年却喜任栖迟。千秋共乐人间寿，百岁难逢圯上师。满眼云烟成旧迹，到头事物属新奇。沧桑巨变原如是，祸福伏倚洵有其。扫尽阴霾神旺畅，与君斟酒祝康颐。"}, {"author": "杨民仁", "title": "答叶云峰", "paragraphs": "瑶章四句寄深思，月缺还知月满时。百岁光阴人不老，烂柯山上一盘棋。"}, {"author": "杨民仁", "title": "谢陈以光老师迎我归来", "paragraphs": "一年一度返乡行，为报高情郭外迎。砂麓前头松竹舞，青溪河畔水风清。须眉颁白南金颂，布履童颜东箭评。左右亲朋谈笑语，精神矍铄喜盈盈。"}, {"author": "杨民仁", "title": "韵和叶老咏风先生“咏柳”", "paragraphs": "东风吹遍嫩枝条，万绿堤边舞细腰。谁把丰姿来入画，丹青一幅动人骄。"}, {"author": "杨民仁", "title": "韵和寄怀淮阴陈以光老师", "paragraphs": "安居歇浦乐芳辰，华发萧疏无限春。更喜夕阳红烨烨，韶光偏爱白头人。"}, {"author": "杨民仁", "title": "丁己端阳适逢长至乐成一律", "paragraphs": "长至天中此日迎，万家歌舞咏升平。馄饨紧紧齐团结，角黍尖尖仰古情。治国安邦立大计，扶风布德起群英。灵均泉下应欢笑，大地于今正气盈。"}, {"author": "杨民仁", "title": "端阳杂咏二首 其一", "paragraphs": "端阳竞渡古来存，走马如梭雪浪喷。九子粽香菇叶绿，綵丝缠绕吊忠魂。"}, {"author": "杨民仁", "title": "端阳杂咏二首 其二", "paragraphs": "切得蒲菹作捣珍，蒲酒汨罗祭贤人。屈原忧国千秋仰，岁岁端阳万众心。"}, {"author": "杨民仁", "title": "韵和叶云老二首 其一", "paragraphs": "抛去残红撇却春，河山到处尽芳辰。风流人物知多少，踏破芒鞋好共亲。"}, {"author": "杨民仁", "title": "韵和叶云老二首 其二", "paragraphs": "万斛离思寄素笺，江城歇浦两情牵。衰年最是机能退，养性随安卜寿绵。"}, {"author": "杨民仁", "title": "绝句", "paragraphs": "行车一路指西郊，徐汇风光难尽描。臭水浜今何处是，层楼耸立入云霄。"}, {"author": "杨民仁", "title": "去冬益老赠七律一章步韵以和", "paragraphs": "崎岖过后尽康庄，置酒行棋兴转狂。一著争先忘得失，三杯浅醉挹芬芳。晨昏不乏庭园趣，几案犹留翰墨香。雾散云开春色好，老年重许试新装。"}, {"author": "杨民仁", "title": "韵和叶云老寄怀", "paragraphs": "息影周庄十二春，每将棋酒乐芳辰。何知今日楼头里，月冷房闱无旧人。"}, {"author": "杨民仁", "title": "与益老", "paragraphs": "提壶载酒访刘郎，重叙沧桑愿可偿。云淡天高秋气爽，待君携手到金阊。"}, {"author": "杨民仁", "title": "韵和叶云老寄怀", "paragraphs": "衰年偶尔作微吟，为有高人送玉音。学步邯郸君莫笑，闲花只合伴山林。"}, {"author": "杨民仁", "title": "答王益老", "paragraphs": "话别蓉城近一年，荷香诗逸两争妍。奔腾江海翻新浪，闪灿云霞缀晚天。笔底珠玑盈万字，怀中吟稿有千篇。论交白首何相隔，窗下月明引领瞻。"}, {"author": "杨民仁", "title": "奉和胡老心斋绝句", "paragraphs": "寒气袭人冷未消，重楼深坐紫金貂。闲居自有驱愁法，细嚼新诗送寂寥。"}, {"author": "杨民仁", "title": "雨中访友", "paragraphs": "细雨微风访故知，年衰自恨步迟迟。申江旧貌今非昔，几度徘徊费我思。"}, {"author": "杨民仁", "title": "楼头相遇", "paragraphs": "相视楼头一愕然，依稀三十二年前。容辉似旧精神在，盛世同歌不老天。"}, {"author": "杨民仁", "title": "咏马陵山项王庙", "paragraphs": "空留庙像费新雕，垓下悲歌史笔描。豪气消亡虞女剑，精骑散尽楚声箫。分封六国谋何拙，自王关中意亦骄。成败岂由天所定，乌江渡口水潇潇。"}, {"author": "杨民仁", "title": "奉和刘晓光先生“风雨重阳忆三公”七律两首 其一", "paragraphs": "满城风雨近重阳，云送瑶章到草堂。灿烂文光君独擅，清新诗味我先尝。窗前朗诵欣浮白，篱下低吟笑缬黄。妙笔传神真绝世，人间谁得似刘郎。"}, {"author": "杨民仁", "title": "奉和刘晓光先生“风雨重阳忆三公”七律两首 其二", "paragraphs": "满城风雨近重阳，谈笑江南共一堂。沧阁名园从寄迹，茅台美酒更欣尝。虞山未到空惆怅，吴地归来犹忆黄。能得明秋身体健，亲携马蟹拜刘郎。"}, {"author": "杨民仁", "title": "步和陈以光老师“中秋”五律一首", "paragraphs": "中秋人尽望，踽踽独登楼。寂寂银辉冷，深深小晤幽。高龄原可冀，好友乃长留。万籁今都歇，清光似水流。"}, {"author": "杨民仁", "title": "奉步叶老云峰赠诗", "paragraphs": "暑气未消节序新，华章低诵感频频。使君文笔驰南北，愧我才疏强作宾。歇浦高居离俗境，荷花风动送归尘。知音毕竟人间少，利锁名缰两得真。"}]